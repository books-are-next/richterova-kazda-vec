<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="12/ Kvásek na Otesánka (Vánoce II)">
    <meta name="apple-mobile-web-app-capable" content="yes">
    <title>12/ Kvásek na Otesánka (Vánoce II)</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_017.html">
    <link rel="next" href="./kazda_vec_at_dospeje_na_sve_misto_019.html">
    <meta name="nb-order" content="14">
    <link rel="self" href="kazda_vec_at_dospeje_na_sve_misto_018.html">
    <meta name="nb-identifier" content="richterova-kazda-vec-at-dospeje-na-sve-misto-ef2444b">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2334" data-nb-chars="14566">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_017.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="34"><span class="idea" data-nb-ref-number="1" id="idea1" data-nb-words="6" data-nb-chars="34">12/ Kvásek na&nbsp;Otesánka (Vánoce II)</span></h1>
        <section>
          <p class="chunk" data-nb-ref-number="2" data-nb-words="125" data-nb-chars="730"><span class="idea" data-nb-ref-number="2" id="idea2" data-nb-words="125" data-nb-chars="730">Sedm pohádkových zim jsem si&nbsp;s&nbsp;Kristýnkou a&nbsp;s&nbsp;jejími bratry chodil hrát do&nbsp;zasněženého parku za&nbsp;rohem naší ulice, kde bydleli taky Kazimír a&nbsp;Lucie a&nbsp;do které se&nbsp;ještě ve&nbsp;vzpomínkách vrátím. Zima je&nbsp;pohádková, když sníh leží alespoň jeden den pod modrým nebem na&nbsp;slunci a&nbsp;jiskří, když se&nbsp;oči jednou vnoří do&nbsp;tvaru sněhové vločky a&nbsp;pochopí její svědectví, když se&nbsp;jednoho večera stmívá modře. Lítali jsme na&nbsp;klouzačkách a&nbsp;sjížděli o&nbsp;zlom vaz na&nbsp;rohatých sáňkách z&nbsp;prudkého svahu mezi horní a&nbsp;spodní částí náměstí. Dráha byla vydřená na&nbsp;kameny, sáňky se&nbsp;převracely a&nbsp;v&nbsp;zatáčkách shazovaly jezdce do&nbsp;hromady sněhu. Vraceli jsme se&nbsp;promáčení a&nbsp;potlučení do&nbsp;vytopené kuchyně, kde čekala babička Anna s&nbsp;horkým šípkovým čajem pro všechny.</span></p>
          <p class="chunk" data-nb-ref-number="3" data-nb-words="109" data-nb-chars="688"><span class="idea" data-nb-ref-number="3" id="idea3" data-nb-words="109" data-nb-chars="688">Osmé zimě předcházel podzim, kdy Ota i&nbsp;Filip zmizeli v&nbsp;internátu nějakého učiliště. Prateta Růženka, sestra Anny, byla v&nbsp;listopadu najednou tak stará, že&nbsp;nemohla ani do&nbsp;lesa na&nbsp;dříví. Prosinec byl blátivý. To&nbsp;všechno nejsou přímé důvody, proč moje maminka přesvědčila Annu, aby Kristýnku taky zapsala do&nbsp;Kulidu. Všechny děti někam musí chodit, jinak se&nbsp;nedostane nikam na&nbsp;školu, to&nbsp;Anna dobře věděla. Po&nbsp;poradě s&nbsp;babičkou Anežkou šla Anna zapsat Kristýnu Křišťálovou do&nbsp;bývalého kasina v&nbsp;Lužánkách, vyzdobeného hned u&nbsp;vchodu červenými fábory a&nbsp;polonahým sousoším. Anna věděla, kdo stál autorovi sousoší modelem, a&nbsp;rolnici se&nbsp;srpem na&nbsp;soklu si&nbsp;po&nbsp;dlouhé době dlouze a&nbsp;posmutněle prohlédla.</span></p>
          <p class="chunk" data-nb-ref-number="4" data-nb-words="174" data-nb-chars="1078"><span class="idea" data-nb-ref-number="4" id="idea4" data-nb-words="174" data-nb-chars="1078">Dostal jsem nové lyže a&nbsp;lyžařskou výstroj, Kristýnka zdědila lyže a&nbsp;boty, ze&nbsp;kterých jsem vyrostl. Po&nbsp;Otovi měla ruksak a&nbsp;plátěné palčáky s&nbsp;dlouhým návlekem, flanelovou podšívkou a&nbsp;s&nbsp;koženou výztuží dlaně. Těžké lyže s&nbsp;vázáním kandahár nám Josef namazal včelím voskem, v&nbsp;kuchyni na&nbsp;žehlicím prkně vosk ještě rozžehlil, aby po&nbsp;sněhu dobře klouzaly. Vůně včelího vosku prostoupila celý dům jako nová pohádka, pro kterou se&nbsp;ještě nenarodila slova. Pohádka o&nbsp;dětském úlu Kulidu s&nbsp;Velemírem místo včelí královny. Na&nbsp;Štěpána jsme s&nbsp;Kristýnkou pochodovali s&nbsp;lyžemi na&nbsp;ramenou a&nbsp;s&nbsp;batohem na&nbsp;zádech večerním Brnem k&nbsp;Lužánkám. Cílem pionýrské výpravy byla vesnice na&nbsp;sever od&nbsp;Dobrušky, v&nbsp;náručí Orlických hor. Kulid jezdil výhradně osobákem, takže jsme na&nbsp;těch sto dvacet kilometrů potřebovali celou noc. Spali jsme na&nbsp;dřevěných lavicích a&nbsp;na ruksacích, jeden přes druhého. Budil jsem se&nbsp;na&nbsp;každé stanici s&nbsp;hřejivým zážitkem vděku, že&nbsp;moje hlava leží na&nbsp;měkké kůži lyžařské boty jistého Jirky. Do&nbsp;mého předloktí si&nbsp;zabořila nos Lucie, Kristýnka se&nbsp;zasunula do&nbsp;sítě na&nbsp;příruční zavazadla.</span></p>
          <p class="chunk" data-nb-ref-number="5" data-nb-words="63" data-nb-chars="419"><span class="idea" data-nb-ref-number="5" id="idea5" data-nb-words="63" data-nb-chars="419">Za&nbsp;svítání jsme se&nbsp;vypotáceli z&nbsp;vagonu a&nbsp;v&nbsp;zástupu vyšli před nádraží, kde čekaly rozměklé, černé hromady sněhu. Z&nbsp;nádražní restaurace vanul pach dršťkové polévky, ale ta&nbsp;nebyla pro nás, ani čaj. Nás hřálo teplo načerpané ve&nbsp;vlaku z&nbsp;přátelsky spoluspících těl. Třicet dvanácti- až&nbsp;patnáctiletých postaviček s&nbsp;třemi sedmnáctiletými dobrovolnými vedoucími a&nbsp;Velemírem v&nbsp;čele putovalo vstříc horským orlům, Orlickým horám.</span></p>
          <p class="chunk" data-nb-ref-number="6" data-nb-words="188" data-nb-chars="1134"><span class="idea" data-nb-ref-number="6" id="idea6" data-nb-words="188" data-nb-chars="1134">Autobus nás vyvezl z&nbsp;nevlídného města do&nbsp;kopců, kde byl sníh skoro čistý, bledošedý, na&nbsp;každém svahu měl jiný odstín. Krajinu protínaly tmavé pruhy lesů a&nbsp;dokreslovaly křivky plotů i&nbsp;oblouky stromových alejí. Černala se&nbsp;v&nbsp;ní hnízda vesnic a&nbsp;osamělých stavení a&nbsp;také my&nbsp;jsme se&nbsp;do&nbsp;ní&nbsp;zapsali širokou stopou, protože poslední kilometry jsme museli dojít pěšky s&nbsp;batohy a&nbsp;lyžemi na&nbsp;ramenou, po&nbsp;čerstvém, jen štěrkem trochu prosypaném sněhu nesjízdné a&nbsp;sotva viditelné okresní silničky. Opakoval jsem si&nbsp;do&nbsp;kroku dobruška, dobruška, z&nbsp;námahy dýchal otevřenou pusou a&nbsp;zapomínal, k&nbsp;čemu to&nbsp;dobré jméno patří. Jakási Ivanka, kterou jsem dřív ani neznal, se&nbsp;ve&nbsp;vlaku nedostala zavčas na&nbsp;záchod, a&nbsp;jak jsme tak rázovali po&nbsp;zledovatělé silničce, musela do&nbsp;kalhot pustit moč. Velemír přísně zakázal zastavit se, opozdit, vzdálit, skrýt. Však taky, kde by&nbsp;si&nbsp;holka na&nbsp;bílé širé pláni mohla svlíknout lyžařské kalhoty? Ani svěřit se&nbsp;nemohla nikomu, jen mně, šeptem, když jsem jí&nbsp;pomáhal svázat líp lyže, které jí&nbsp;pořád klouzaly z&nbsp;hubených ramenou. Byla pak celý týden dost silně cítit močí. Asi to&nbsp;sama ani nevěděla, co&nbsp;taky mohla než si&nbsp;zvyknout.</span></p>
          <p class="chunk" data-nb-ref-number="7" data-nb-words="67" data-nb-chars="418"><span class="idea" data-nb-ref-number="7" id="idea7" data-nb-words="67" data-nb-chars="418">Pod okovanými lyžařskými botami křupal sníh, lyže trčely z&nbsp;řady dětských postaviček k&nbsp;nebi jako rozkývaná tlustá kopí. Než jsme doklopýtali k&nbsp;ubytovně, chtělo se&nbsp;strašně čurat všem a&nbsp;všichni byli čilejší, než kdyby vstávali z&nbsp;domácích postelí. Velemír byl mocný mág. Včerejší odjezd z&nbsp;Brna zmizel v&nbsp;nedohlednu spolu s&nbsp;rodiči a&nbsp;sourozenci, před námi se&nbsp;rozprostíral nový, společný čas, čas, ve&nbsp;kterém bude všechno nové.</span></p>
        </section>
        <section>
          <p class="chunk" data-nb-ref-number="8" data-nb-words="180" data-nb-chars="1049"><span class="idea" data-nb-ref-number="8" id="idea8" data-nb-words="180" data-nb-chars="1049">Nová byla společná duše třiceti dětí a&nbsp;nový zážitek, že&nbsp;je&nbsp;možné zmizet v&nbsp;ní a&nbsp;rozpustit v&nbsp;jejím živém teple námahu i&nbsp;utrpení. Lyže na&nbsp;sebe braly práci včelích křídel, nebo nás možná chovala v&nbsp;náručí zimní krajina, která potřebovala, aby děti její duši oplodňovaly jak včely kvítka na&nbsp;jaře. Velemír roj geniálně ovládal, znal každého po&nbsp;hlase, podle chůze, po&nbsp;dechu, viděl do&nbsp;myšlenek i&nbsp;do citů a&nbsp;každého několikrát za&nbsp;den oslovil. Na&nbsp;Velemírovo pobídnutí jsme den co&nbsp;den doletěli bílou krajinou do&nbsp;některé z&nbsp;vesnic v&nbsp;kopcích, projeli pásmem pohoří, vyjeli hluboké stopy do&nbsp;návějí na&nbsp;lesních cestách a&nbsp;jako roj se&nbsp;zase snesli zpět z&nbsp;hřebenů na&nbsp;okraj vesnice, kde jsme pro ten čas žili. Spadnout, sklouznout, nalítnout do&nbsp;závěje nebo do&nbsp;stromu, ztratit lyži a&nbsp;hledat ji&nbsp;pod svahem, zatímco ostatní rychle mizí z&nbsp;dohledu, opozdit se&nbsp;a&nbsp;nevědět kudy dál, promrznout na&nbsp;kost, mít hlad a&nbsp;žízeň, to&nbsp;všechno byly jen krátké a&nbsp;nedůležité rány v&nbsp;nekonečné tkanině času, který nezačínal a&nbsp;nekončil. Přestože celá ta&nbsp;zimní expedice nemohla trvat déle než týden.</span></p>
          <p class="chunk" data-nb-ref-number="9" data-nb-words="248" data-nb-chars="1589"><span class="idea" data-nb-ref-number="9" id="idea9" data-nb-words="248" data-nb-chars="1589">Ubytovaní jsme byli v&nbsp;nějakém učňovském internátu nebo odbo­rářské ubytovně, ze&nbsp;které jsem vnímal jen dobře vytopenou místnost, kde jsme večer sedávali. Nebylo důležité, že&nbsp;rukavice bývaly promrzlé ještě ráno, protože jsme je&nbsp;neměli kde sušit. Ani zmáčené boty nebyly důležité, ani kovové postele pospojované po&nbsp;dvou, na&nbsp;kterých jsme spali po&nbsp;třech, protože na&nbsp;utrpení jaksi nebyl čas. Leda výjimečně. Spravovat zmrzlými prsty zledovatělé řemínky lyžařského vázání vyžaduje nadlidskou vůli, například. Ráno jsme vyskakovali na&nbsp;první tón trubky trhající ostrým zvukem opony spánku. Deset minut po&nbsp;budíčku jsme už&nbsp;snídali, za&nbsp;dalších deset vybíhali v&nbsp;nedošněrovaných lyžařských botách na&nbsp;udupaný zledovatělý plácek, kterému se&nbsp;říkalo nástupiště. Tam jsme se&nbsp;řadili do&nbsp;složitě pravoúhlého útvaru, čelem k&nbsp;trubači, vlajkonoši a&nbsp;Velemírovi. Protože Velemír každé ráno dlouze a&nbsp;vroucně promlouval. Z&nbsp;úst mu&nbsp;vycházela ojíněná slova a&nbsp;spojovala se&nbsp;do&nbsp;nekonečných klikatých vět. Plavé vlasy vlály ve&nbsp;větru a&nbsp;řeč zněla povzbudivě. Co&nbsp;ta&nbsp;slova vzbuzovala, co&nbsp;povzbuzovala, nebo dokonce sdělovala, to&nbsp;je&nbsp;nemístná otázka. Ta&nbsp;slova neměla žádný jiný smysl, než aby byla pronášena přesně v&nbsp;těch chvílích, přesně tím tónem, který uměl jen Velemír, a&nbsp;přesně tak dlouho, jak uznal za&nbsp;vhodné. Kapuci si&nbsp;na&nbsp;hlavu nezvedal ani ve&nbsp;sněhové vánici. Nástupy a&nbsp;projevy jsme měli i&nbsp;večer, když na&nbsp;nočním ledovém nebi jiskřily ryzí hvězdy. Měl jsem ta&nbsp;stání rád a&nbsp;byl si&nbsp;jistý, že&nbsp;Kulid se&nbsp;v&nbsp;ostrém nočním vzduchu sešel kvůli hvězdnému poselství. Velemírův dlouhý modrý stín se&nbsp;na&nbsp;setmělém sněhu dotýkal stínů našich.</span></p>
          <p class="chunk" data-nb-ref-number="10" data-nb-words="27" data-nb-chars="186"><span class="idea" data-nb-ref-number="10" id="idea10" data-nb-words="27" data-nb-chars="186">Souvislost mezi místem, společenstvím a&nbsp;prožitkem není automatická a&nbsp;neprojevuje se&nbsp;u&nbsp;všech stejných způsobem. Zjistil jsem mimo jiné, že&nbsp;skoro všechny holky jsou do&nbsp;Velemíra zamilované.</span></p>
        </section>
        <section>
          <p class="chunk" data-nb-ref-number="11" data-nb-words="48" data-nb-chars="317"><span class="idea" data-nb-ref-number="11" id="idea11" data-nb-words="48" data-nb-chars="317">V&nbsp;jídelně ubytovny jsme měli vánoční stromek. Schnoucí smrkové větve a&nbsp;teplo z&nbsp;rozpálených kamen v&nbsp;koutě jídelny připomínaly Kristýnce něco dávného a&nbsp;krásného. Cítil jsem, že&nbsp;přesně taková vůně a&nbsp;takové teplo znamenají domov, nějaký vyšší, obsažnější a&nbsp;intenzivnější domov, než mohla kdy vytvořit jedna jediná rodina.</span></p>
          <p class="chunk" data-nb-ref-number="12" data-nb-words="162" data-nb-chars="1072"><span class="idea" data-nb-ref-number="12" id="idea12" data-nb-words="162" data-nb-chars="1072">Smrček jsme zdobili podle starobylých českých, moravských a&nbsp;slovenských zvyků ořechy v&nbsp;barevných papírcích, drobnými červenými jablíčky zavěšenými na&nbsp;niti za&nbsp;stopku a&nbsp;bíle pocukrovanými zázvorovými věnečky, které přivezla z&nbsp;domácích zásob Naděžda. Žádné řetězy jsme na&nbsp;náš strom nelepili. Velemír si&nbsp;přál, abychom měli také betlém. Betlém určitě nebyl na&nbsp;seznamu sovětských vzorů, ale Velemír chtěl betlém dokonce živý, totiž s&nbsp;živým Josefem a&nbsp;Marií. Nebyl to&nbsp;ostatně z&nbsp;jeho strany žádný ideologický prohřešek, protože „svatvečer“, jak krásně říkal, se&nbsp;nekonal jako náboženský svátek, ale na&nbsp;silvestra. Velemír vyhradil pro betlém kout ve&nbsp;vyhřáté jídelně, vedle tiché jolky. Do&nbsp;role panenky Marie vybral Kristýnku. Na&nbsp;rozdíl ode mne i&nbsp;od všech ostatních dětí Velemír velmi dobře věděl, odkud ta&nbsp;bledá madona do&nbsp;pionýrské organizace přichází, protože oddělení pro výchovu dětí a&nbsp;mládeže městského výboru strany mu&nbsp;jednou za&nbsp;čtvrt roku posílalo podrobný přehled o&nbsp;zaměstnání a&nbsp;třídní i&nbsp;kádrové situaci rodičů a&nbsp;příbuzných dětí jemu svěřených. Takové výpisky z&nbsp;knihy mrtvých.</span></p>
        </section>
        <section>
          <p class="chunk" data-nb-ref-number="13" data-nb-words="229" data-nb-chars="1431"><span class="idea" data-nb-ref-number="13" id="idea13" data-nb-words="229" data-nb-chars="1431">Věděl přibližně (velmi přibližně), jak skončil Kristýnčin otec, jak dědeček a&nbsp;proč její matka pobývala dlouhá léta na&nbsp;psychiatrii v&nbsp;Černovicích. Kromě andělské pečeti ve&nbsp;tváři měla Kristýnka tmavé oči, dlouhé hladké vlasy a&nbsp;úzkou, ustavičně pobledlou tvář. Velemírova pomocnice Naděžda ji&nbsp;před večeří oblékla. Přetáhla jí&nbsp;narychlo sešité bílé prostěradlo přes neforemnou teplákovou soupravu, jakou jsme měli v&nbsp;ubytovně na&nbsp;doma všichni. Bílý háv spadal Marii na&nbsp;paty, na&nbsp;hlavu jí&nbsp;Naděžda uvázala velký modrý šátek a&nbsp;rozprostřela ho&nbsp;ještě přes ramena. Jako Josef figuroval hubený Pavlík, taky v&nbsp;prostěradle, v&nbsp;ruce kdoví proč sukovici, možná od&nbsp;Mojžíše. Kristýnka stála bez hnutí se&nbsp;sklopenými víčky. Vlasy jí&nbsp;z&nbsp;přísného šátku sklouzly na&nbsp;čelo a&nbsp;hedvábně se&nbsp;leskly ve&nbsp;světle plamínků svíček upevněných v&nbsp;ořechových skořápkách na&nbsp;větvích jedličky. V&nbsp;záři plamínků byla Kristýnka tak krásná, že&nbsp;jsem se&nbsp;k&nbsp;ní chtěl pomodlit, ačkoliv jsem o&nbsp;modlitbách slyšel doma i&nbsp;ve škole vždycky jen posměšné řeči. Aspoň si&nbsp;sednout Kristýnce k&nbsp;nohám, napadlo mě. Velemíra možná taky, i&nbsp;on se&nbsp;díval na&nbsp;Kristýnku jako na&nbsp;madonu. A&nbsp;madona ho&nbsp;vzrušovala, což bylo zřejmé, protože tepláky (ty jeho byly tmavomodré) měl v&nbsp;podbřišku vzduté. Všichni to&nbsp;viděli, nejvíc já. Kristýnka celý večer upírala oči jen na&nbsp;polínko zabalené do&nbsp;bílých hadříků, uložené do&nbsp;kolébky místo děťátka. Cítil jsem, že&nbsp;je&nbsp;nešťastná, ale nezatahal jsem ji&nbsp;za&nbsp;rukáv a&nbsp;neodvedl pryč.</span></p>
          <p class="chunk" data-nb-ref-number="14" data-nb-words="208" data-nb-chars="1275"><span class="idea" data-nb-ref-number="14" id="idea14" data-nb-words="208" data-nb-chars="1275">Taky jsem tenkrát nevěděl, že&nbsp;Velemírův otec za&nbsp;války zahynul neznámo kde, v&nbsp;protifašistickém odboji. A&nbsp;že jeho maminku odvlekli do&nbsp;koncentračního tábora, když se&nbsp;Velemírův tatínek nepřihlásil dobrovolně na&nbsp;velitelství gestapa. Bývali by&nbsp;ho&nbsp;zastřelili a&nbsp;maminku odvlekli tak jak tak, i&nbsp;kdyby se&nbsp;přihlásil. Zmizeli oba. Na&nbsp;zatykači byla fotografie, na&nbsp;které měl Velemírův tatínek pětadvacet roků, stejně jako Velemír v&nbsp;modrých teplákách u&nbsp;vánoční jolky. Bylo mu&nbsp;deset roků, když zůstal jako sirotek s&nbsp;babičkou, matkou svého nezvěstného tatínka, a&nbsp;se dvěma bratry. Od&nbsp;té&nbsp;doby pro něho nebyl žádný problém rozeznat dobro od&nbsp;zla, Dům pionýrů a&nbsp;mládeže se&nbsp;na&nbsp;něho mohl spolehnout. Kristýnčina tatínka i&nbsp;dědečka by&nbsp;byl sám vyhnal ze&nbsp;statku i&nbsp;z&nbsp;vesnice, kdyby přišlo na&nbsp;věc. Ale stalo se, že&nbsp;z&nbsp;Kristýnky udělal panenku Marii. Před večeří držel řeč o&nbsp;svatvečeru, který je&nbsp;svatý díky lidovým tradicím a&nbsp;koledám. Chtěl potom, abychom zpívali barokní vánoční píseň <em>Chtíc aby spal, tak zpívala synáčkovi</em>. Složil ji&nbsp;rytíř, chrámový varhaník a&nbsp;sbormistr Adam Michna z&nbsp;Otradovic, ale to&nbsp;Velemír neřekl nebo nevěděl. Věděla to&nbsp;Marie Králová, ale ta&nbsp;s&nbsp;námi na&nbsp;zimní expedici v&nbsp;Orlických horách nebyla, na&nbsp;ni&nbsp;čekaly podivně slunečné a&nbsp;zelené Vánoce v&nbsp;zemi, kde bíle kvetou pomeranče a&nbsp;citrony.</span></p>
        </section>
        <section>
          <p class="chunk" data-nb-ref-number="15" data-nb-words="214" data-nb-chars="1368"><span class="idea" data-nb-ref-number="15" id="idea15" data-nb-words="214" data-nb-chars="1368">Po&nbsp;večeři se&nbsp;zpívaly střídavě vánoční koledy a&nbsp;revoluční písně, a&nbsp;když odbilo jedenáct, Velemír slavnostně ohlásil, jaké překvapení nás ještě čeká: na&nbsp;závěr svatvečera vyjedeme do&nbsp;noční krajiny. Všichni se&nbsp;překvapeně běželi navléknout do&nbsp;lyžařského, Kristýnka ze&nbsp;sebe s&nbsp;úlevou stáhla prostěradlo i&nbsp;šátek a&nbsp;oblékla se&nbsp;do&nbsp;lyžařské bundy, zavlhlé z&nbsp;odpoledního lyžování. Lyže jsme si&nbsp;připínali prsty ještě ohebnými z&nbsp;voňavého svatvečerového tepla. Na&nbsp;čisté obloze zářil měsíc v&nbsp;úplňku a&nbsp;třicet dětských postaviček se&nbsp;rozletělo po&nbsp;hvězdně jiskřícím sněhu krajinou náhle neznámou. Pláně byly stříbrné, újezdy fialové, lesní cesty modré. Napínal jsem zrak i&nbsp;uši a&nbsp;sledoval jezdce před sebou i&nbsp;za sebou, abych nesjel ze&nbsp;stopy, aby se&nbsp;neztratila ani Kristýnka, ani Ivanka, ani Lucie, aby nikdo nezmrzl do&nbsp;rána v&nbsp;závěji. Velemír letěl na&nbsp;lehkých běžkách, nejstarší chlapci mu&nbsp;sotva stačili, včelí vosk byl už&nbsp;dávno z&nbsp;lyží ojetý a&nbsp;sedřený, nejmladší kluci a&nbsp;všechny holky se&nbsp;kdesi ztráceli. Byl to&nbsp;nádherný a&nbsp;šílený výlet a&nbsp;dnes vím, že&nbsp;se&nbsp;ho&nbsp;mohl dopustit jen šílený vedoucí. Slovo šílený mě&nbsp;však tenkrát nenapadlo. Všichni jsme se&nbsp;snažili následovat Velemíra v&nbsp;letu, který neznamenal jenom tuto naši silvestrovsko-svatvečerní cestu. Možná chtěl Velemír doletět do&nbsp;nebe, ve&nbsp;které uvěřil, když Kristýnka stála v&nbsp;bílém prostěradle před kolíbkou se&nbsp;špalkem představujícím děťátko.</span></p>
          <p class="chunk" data-nb-ref-number="16" data-nb-words="127" data-nb-chars="796"><span class="idea" data-nb-ref-number="16" id="idea16" data-nb-words="127" data-nb-chars="796">Kdyby nás té&nbsp;noci mohli spatřit z&nbsp;oken městských bytů rodiče, kdyby zpoza záclon zakrývajících vytopené a&nbsp;bezpečné příbytky jen na&nbsp;okamžik nahlédli, jak se&nbsp;s&nbsp;nadlidským vypětím sil spouštíme ze&nbsp;svahů a&nbsp;zase šplháme do&nbsp;kopců, jak se&nbsp;zvedáme ze&nbsp;závějí, ztrácíme jeden druhému a&nbsp;necháváme navždycky ležet ve&nbsp;sněhu čepice, rukavice, nebo dokonce hole a&nbsp;kusy zlámaných lyží, nemohli by&nbsp;se&nbsp;vrátit do&nbsp;postelí a&nbsp;usnout. Kdyby tušili, že&nbsp;na&nbsp;opozdilce nikdo nečeká a&nbsp;všichni o&nbsp;překot uhánějí za&nbsp;stínem Velemíra ztrácejícím se&nbsp;v&nbsp;měsíčních pláních, vyburcovalo by&nbsp;je&nbsp;to&nbsp;ze&nbsp;spánku, rozjeli by&nbsp;se&nbsp;pro nás nejbližším vlakem, hledali pomocí cvičených psů, svolávali barevnými raketami, nechali hledat zvláštní jednotkou záchranné služby a&nbsp;Velemíra bez meškání udali. Děti ale na&nbsp;Velemíra nikdy nic zlého neřekly.</span></p>
          <p class="chunk" data-nb-ref-number="17" data-nb-words="159" data-nb-chars="982"><span class="idea" data-nb-ref-number="17" id="idea17" data-nb-words="159" data-nb-chars="982">Po&nbsp;hodině letu noční krajinou se&nbsp;Velemírova vysoká rozevlátá silueta vztyčila na&nbsp;hladkém oblém návrší. Tmavé postavičky k&nbsp;němu jako gnómové v&nbsp;pohádce ze&nbsp;všech stran krouživě a&nbsp;tiše šplhaly, otisky lyží rozevřených do&nbsp;„stromku“ narýsovaly na&nbsp;zemi obraz pavučiny nebo labyrintu nebo hvězdné sítě. Kristýnka stála těsně vedle mne, Ivanka už&nbsp;také dojížděla, i&nbsp;Lucie, poznával jsem kamarády podle siluety, podle dechu a&nbsp;pohybů. Vítr ustal, tváře lidí a&nbsp;tvary stromů znamenaly něco úplně jiného než ve&nbsp;dne, i&nbsp;zasněžené meze v&nbsp;polích a&nbsp;boží muka na&nbsp;rozcestích. Klenuté ticho zvučelo dlouhými, slavnostními tóny a&nbsp;Velemír mlčel. Duše krajiny objala moji duši a&nbsp;možná i&nbsp;Velemír zapomněl, že&nbsp;pionýři vůbec žádnou duši nemají mít. Když jsme dorazili do&nbsp;ubytovny, dal Velemír spočítat, kolik dětí chybí, a&nbsp;poslal pro ně&nbsp;skupinu zdatných jezdců. Chyběly tři holky s&nbsp;polámanými lyžemi a&nbsp;Jirka, který je&nbsp;poháněl a&nbsp;hlídal, aby nezůstaly sedět na&nbsp;sněhu a&nbsp;neusnuly únavou. Našli je&nbsp;kousek za&nbsp;vesnicí.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_019.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>