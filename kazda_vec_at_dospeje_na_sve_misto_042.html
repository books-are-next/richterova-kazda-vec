<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="36/ Prach náš">
    <meta name="apple-mobile-web-app-capable" content="yes">
    <title>36/ Prach náš</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_041.html">
    <link rel="next" href="./kazda_vec_at_dospeje_na_sve_misto_043.html">
    <meta name="nb-order" content="38">
    <link rel="self" href="kazda_vec_at_dospeje_na_sve_misto_042.html">
    <meta name="nb-identifier" content="richterova-kazda-vec-at-dospeje-na-sve-misto-ef2444b">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2199" data-nb-chars="13626">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_041.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="13"><span class="idea" data-nb-ref-number="1" id="idea1" data-nb-words="3" data-nb-chars="13">36/ Prach náš</span></h1>
        <section>
          <p class="chunk" data-nb-ref-number="2" data-nb-words="46" data-nb-chars="297"><span class="idea" data-nb-ref-number="2" id="idea2" data-nb-words="46" data-nb-chars="297">Smysl paměti nespočívá v&nbsp;holé informaci, jak se&nbsp;věci seběhly. Neviditelná vlákna spojují živé a&nbsp;mrtvé zrovna tak, jak si&nbsp;to&nbsp;představovala malá Marie v&nbsp;cukrárně u&nbsp;mramorového stolku před mramorovanou zmrzlinou, na&nbsp;kterou ji&nbsp;její tatínek Jaromír Král zavedl, když přinesla ze&nbsp;školy první vysvědčení.</span></p>
          <p class="chunk" data-nb-ref-number="3" data-nb-words="183" data-nb-chars="1098"><span class="idea" data-nb-ref-number="3" id="idea3" data-nb-words="183" data-nb-chars="1098">Ze&nbsp;všech těchto důvodů&nbsp;– a&nbsp;ještě z&nbsp;několika jiných&nbsp;– jsme se&nbsp;s&nbsp;Marií poprvé po&nbsp;pěti letech života u&nbsp;jezera zašli podívat na&nbsp;místní hřbitov ve&nbsp;vesnici. „Kdybychom tady umřeli, dalo by&nbsp;se&nbsp;říct, že&nbsp;jsme zůstali navždycky,“ řekla Marie. To&nbsp;byla výstraha. Lpíme oba na&nbsp;bezdomovství, o&nbsp;praktických aspektech smrti jsme ale dosud nepřemýšleli. Zdejší hřbitov je&nbsp;úpravný, bohatý, náhrobky světlé, mramorové a&nbsp;osázené květinami. Celý rok tu&nbsp;něco kvete a&nbsp;sníh v&nbsp;zimě nepadá, leda výjimečně. Klima přeje flóře i&nbsp;obyvatelům, dožívají se&nbsp;požehnaného věku. V&nbsp;levé půli hřbitova je&nbsp;dost místa na&nbsp;nové hroby, do&nbsp;země se&nbsp;vejde ještě spousta nebožtíků v&nbsp;životní velikosti, jen vyhlídka není žádná. Hřbitov se&nbsp;rozkládá nedaleko jezera, ale je&nbsp;obehnaný vysokou zdí. Mrtví jsou všichni pohodlně pod zemí, v&nbsp;rakvích, a&nbsp;ne v&nbsp;urnách, a&nbsp;pravděpodobně tady žádného nikdy neukradli. Josef nás nikdy v&nbsp;našem domově u&nbsp;jezera nenavštívil: Není to&nbsp;v&nbsp;zájmu státu, stálo stále stejně na&nbsp;odmítacích formulářích oddělení pasů a&nbsp;víz Státní bezpečnosti. Ani když už&nbsp;byl penzista, ho&nbsp;za&nbsp;námi nepustili, a&nbsp;teď nevíme, kam se&nbsp;nám ztratil.</span></p>
          <p class="chunk" data-nb-ref-number="4" data-nb-words="47" data-nb-chars="302"><span class="idea" data-nb-ref-number="4" id="idea4" data-nb-words="47" data-nb-chars="302">„A&nbsp;já tady nezůstanu,“ řekla hlasitě Marie na&nbsp;pestrém, bezpečném a&nbsp;bohatém italském hřbitově, jako by&nbsp;dávala přednost hřbitovům s&nbsp;ohrožením. Nebo s&nbsp;vyhlídkou jako ve&nbsp;Starých Dvorech, kde ale ani Kristýnčin otec Přemysl neležel. Kristýnka na&nbsp;hřbitově tak zesmutněla, až&nbsp;se&nbsp;jí&nbsp;hlava ztratila mezi rameny.</span></p>
        </section>
        <section>
          <p class="chunk" data-nb-ref-number="5" data-nb-words="103" data-nb-chars="632"><span class="idea" data-nb-ref-number="5" id="idea5" data-nb-words="103" data-nb-chars="632">„Say no&nbsp;to&nbsp;the devil, say no,“ zpívá Sváťa Karásek, duchovní a&nbsp;autor písní s&nbsp;nápěvy spirituálů. Anglické „say no“ zní jako české „sejmout“. Sejmout znamená zabít, ale Karásek mluví o&nbsp;duši, jejíž smrt je&nbsp;nenapravitelná. Ďábel sejme každého, kdo mu&nbsp;neřekne ne, volá evangelický farář, sejmou ti&nbsp;podobu, sejmou ti&nbsp;otisky, sejmou ti&nbsp;masku posmrtnou. Svatopluk Karásek žije někde v&nbsp;Toskáně, nebo snad tam má&nbsp;kus země, na&nbsp;které táboří běženci a&nbsp;písničkáři z&nbsp;Čech. Dobrou desku jsem položil na&nbsp;gramofon po&nbsp;návratu ze&nbsp;hřbitova. Jistota, že&nbsp;tady je&nbsp;zřetelná stopa neviditelných nití, které nás spojují s&nbsp;naším osudem, přináší obrovskou sílu.</span></p>
        </section>
        <section>
          <p class="chunk" data-nb-ref-number="6" data-nb-words="110" data-nb-chars="682"><span class="idea" data-nb-ref-number="6" id="idea6" data-nb-words="110" data-nb-chars="682">Marie si&nbsp;pouští další písně a&nbsp;touží po&nbsp;češtině. Naléhavost textu a&nbsp;teplý hlas zpěváka ji&nbsp;navrátily daleko do&nbsp;dětství, do&nbsp;Posázaví, kde její otec Jaromír hrával na&nbsp;kytaru a&nbsp;zpíval něco o&nbsp;trojstěžníku jménem Jižní kříž. Všechno pomíjí a&nbsp;každý okamžik je&nbsp;věčný. Ve&nbsp;věčném okamžiku Mariiny vzpomínky sedí kolem hořící hranice lidé, v&nbsp;odlesku ohně blýskají oči, dívají se&nbsp;upřeně do&nbsp;plamenů a&nbsp;touží po&nbsp;neznámých, romantických dálkách. I&nbsp;Marie je&nbsp;ve&nbsp;vzpomínkách romantická, v&nbsp;přítomném životě učí matematiku na&nbsp;lyceu v&nbsp;tom stejném městečku, kde se&nbsp;nachází Benjaminův ústav. Michal a&nbsp;Blanka chodí (zatím) do&nbsp;školy v&nbsp;naší kosmopolitní vesnici. (Ano, vesnice je&nbsp;kosmopolitní, ale hřbitov ne.)</span></p>
          <p class="chunk" data-nb-ref-number="7" data-nb-words="41" data-nb-chars="279"><span class="idea" data-nb-ref-number="7" id="idea7" data-nb-words="41" data-nb-chars="279">Marie si&nbsp;přeje uzdravit Kristýnku, která také pozorně naslouchala Karáskovu temperamentnímu kázání s&nbsp;kytarou. Jedna rodina na&nbsp;jeden jazyk nestačí, usoudila na&nbsp;základě bedlivého pozorování Marie, obzvlášť když děcka mluví víc italsky než česky a&nbsp;potřebují to, když chodí do&nbsp;školy.</span></p>
          <p class="chunk" data-nb-ref-number="8" data-nb-words="68" data-nb-chars="400"><span class="idea" data-nb-ref-number="8" id="idea8" data-nb-words="68" data-nb-chars="400">Kristýnka u&nbsp;nás bývá jen o&nbsp;víkendech a&nbsp;v&nbsp;ústavu se&nbsp;mluví italsky. Kristýnka se&nbsp;stará o&nbsp;záhony zeleniny v&nbsp;ústavní zahradě, ráda a&nbsp;tiše si&nbsp;také posedí s&nbsp;ostatními pacienty, poslouchá jejich povídání, jako by&nbsp;rozuměla, a&nbsp;přátelství projevuje zeleninovými dary, rajčaty, fazolkami a&nbsp;cuketami a&nbsp;ovšem stiskem ruky a&nbsp;úsměvem. Po&nbsp;čase převzala italský zvyk na&nbsp;pozdrav se&nbsp;obejmout a&nbsp;dát si&nbsp;pusu na&nbsp;obě tváře.</span></p>
          <p class="chunk" data-nb-ref-number="9" data-nb-words="139" data-nb-chars="884"><span class="idea" data-nb-ref-number="9" id="idea9" data-nb-words="139" data-nb-chars="884">Pojedeme na&nbsp;výlet, navrhuje Marie, podíváme se&nbsp;za&nbsp;českými kamarády a&nbsp;vezmeme Kristýnku s&nbsp;sebou, třeba jí&nbsp;čeština vrátí chuť mluvit. Nebo zpívat! Toskánsko je&nbsp;na&nbsp;jednodenní výlet daleko, Sváťu Karáska osobně neznáme, zato máme kamarády hodinu cesty z&nbsp;naší vesnice, v&nbsp;jižním cípu Umbrie. Koupili si&nbsp;tam starý statek uprostřed vinic, zrestaurovali stavení podle původní podoby a&nbsp;s&nbsp;použitím tradičních materiálů. Ke&nbsp;statku patří olivový sad a&nbsp;dvě vinice. Tichá Kristýnka ochotně nasedá do&nbsp;auta vedle řidiče, aby měla cestou dobrý výhled, Marie usedá s&nbsp;Michalem a&nbsp;Blankou na&nbsp;zadní sedadlo a&nbsp;já vidím ve&nbsp;zpětném zrcátku její temné oči s&nbsp;perleťovým bělmem. Od&nbsp;Mariiny cesty do&nbsp;Prahy, kde místo otce našla Pavla, uplynulo deset let. Sedm let uplyne od&nbsp;tohoto okamžiku do&nbsp;chvíle, kdy ve&nbsp;zpětném zrcátku uvidím záhadné oči nevysvětlitelně přítomné osoby. Totiž nevysvětlitelně nepřítomné osoby.</span></p>
        </section>
        <section>
          <p class="chunk" data-nb-ref-number="10" data-nb-words="61" data-nb-chars="407"><span class="idea" data-nb-ref-number="10" id="idea10" data-nb-words="61" data-nb-chars="407">Události zobrazené v&nbsp;zrcadle času tvoří přesnou a&nbsp;pevnou stavbu, v&nbsp;jejímž prostoru se&nbsp;vytrvalý čtenář může obezřetně procházet. Následnost platí jen na&nbsp;stránkách, vnější chronologie prochází metamorfózou. Snažím se&nbsp;vystihnout tkaninu, která v&nbsp;čase vznikla a&nbsp;trvá tady všude, neviditelně a&nbsp;nezničitelně. Naše životy se&nbsp;v&nbsp;ní setkávají a&nbsp;do ní&nbsp;vetkávají do&nbsp;nejmenších podrobností. (Jsou pořád živé, ty&nbsp;životy.)</span></p>
        </section>
        <section>
          <p class="chunk" data-nb-ref-number="11" data-nb-words="64" data-nb-chars="395"><span class="idea" data-nb-ref-number="11" id="idea11" data-nb-words="64" data-nb-chars="395">Vyhýbáme se&nbsp;dálnici a&nbsp;projíždíme zeleným krajem severního Latia, kolem Bolsenského jezera a&nbsp;dál na&nbsp;Orvieto, tyčící se&nbsp;na&nbsp;skále proti nebi. Vím, že&nbsp;krása má&nbsp;na&nbsp;Kristýnku léčivý vliv, Kristýnka sleduje krajinu pozorně, není apatická. Od&nbsp;té&nbsp;doby, co&nbsp;jsme ji&nbsp;s&nbsp;Marií přivezli z&nbsp;Bostonu, nikdy apaticky nepůsobila, jen nemluví, nemluví a&nbsp;nemluví, jak by&nbsp;němota byl její samozřejmý a&nbsp;definitivní stav.</span></p>
          <p class="chunk" data-nb-ref-number="12" data-nb-words="102" data-nb-chars="667"><span class="idea" data-nb-ref-number="12" id="idea12" data-nb-words="102" data-nb-chars="667">Kristýnka je&nbsp;soustředěná na&nbsp;to, že&nbsp;vedle ní&nbsp;na&nbsp;předním sedadle sedí Zari, a&nbsp;na nic jiného nedbá než být pořád s&nbsp;ním, bdít, aby podruhé nezmizel, jako tenkrát, když se&nbsp;za&nbsp;ním zavřely automatické dveře operačního sálu. Kristýnka seděla v&nbsp;čekárně pro příbuzné, ale ve&nbsp;skutečnosti, v&nbsp;té vyšší, pravdivější skutečnosti byla s&nbsp;ním úplněji, než kdyby se&nbsp;objímali. Zari se&nbsp;neprobudil z&nbsp;bezvědomí, kontrolní přístroje začaly vydávat varovné signály, tlak klesl, elektrokardiogram zaznamenal konec srdeční aktivity. „S&nbsp;tak rozšrotovanou slinivkou nemohl žít,“ řekla soucitná asistentka Kristýnce americky a&nbsp;nikdo neví, jak to, že&nbsp;Kristýnka perfektně rozuměla. „Co se&nbsp;mu&nbsp;stalo?“</span></p>
          <p class="chunk" data-nb-ref-number="13" data-nb-words="138" data-nb-chars="831"><span class="idea" data-nb-ref-number="13" id="idea13" data-nb-words="138" data-nb-chars="831">Ošetřovatelka byla stejně stará jako Kristýnka a&nbsp;pleť měla tmavou jako Zari. Proto i&nbsp;ona hned porozuměla, ačkoliv Kristýnka použila jen docela málo slovíček a&nbsp;nestarala se&nbsp;o&nbsp;anglickou gramatiku ani o&nbsp;americkou výslovnost, když popsala, co&nbsp;se&nbsp;stalo jednoho večera na&nbsp;tramvajové zastávce kdesi na&nbsp;Žižkově, u&nbsp;Ohrady. Osm tisíc kilometrů od&nbsp;Bostonu, ve&nbsp;městě, o&nbsp;kterém snad už&nbsp;Maggy někdy slyšela. Nějaký ožrala strčil do&nbsp;Kristýnky, že&nbsp;se&nbsp;držela s&nbsp;černochem za&nbsp;ruku. Když ho&nbsp;Zari od&nbsp;Kristýnky mírně, ale rozhodně odstrčil, přiskočili další čtyři a&nbsp;šli na&nbsp;něho holemi a&nbsp;kopanci. Kristýnka Zariho dotlačila do&nbsp;tramvaje, bála se&nbsp;čekat na&nbsp;taxíka, co&nbsp;by&nbsp;se&nbsp;ještě mohlo stát. V&nbsp;nemocnici na&nbsp;pohotovosti jí&nbsp;nedovolili doprovodit ho&nbsp;do&nbsp;ordinace, zato ji&nbsp;úředně lhostejný a&nbsp;unavený lékař ujistil, že&nbsp;jde jen o&nbsp;pár podlitin a&nbsp;dvě nalomená žebra.</span></p>
          <p class="chunk" data-nb-ref-number="14" data-nb-words="49" data-nb-chars="290"><span class="idea" data-nb-ref-number="14" id="idea14" data-nb-words="49" data-nb-chars="290">Kristýnka nemohla u&nbsp;Ohrady odehnat násilníky, ale asi měla trvat na&nbsp;tom, že&nbsp;slinivka se&nbsp;musí obzvlášť dobře zkontrolovat, i&nbsp;játra. K&nbsp;čemu studovala čtyři semestry medicínu? Bylo to&nbsp;měsíc před odletem do&nbsp;Bostonu, Zari si&nbsp;na&nbsp;nic nestěžoval, loučil se&nbsp;s&nbsp;kamarády a&nbsp;nevěděl, že&nbsp;je&nbsp;to&nbsp;navždycky.</span></p>
          <p class="chunk" data-nb-ref-number="15" data-nb-words="81" data-nb-chars="463"><span class="idea" data-nb-ref-number="15" id="idea15" data-nb-words="81" data-nb-chars="463">Černá ošetřovatelka jménem Maggy tlačí kolečkové lůžko do&nbsp;lednice-márnice. V&nbsp;předsíni márnice nechá milence spolu o&nbsp;samotě, Kristýnka vidí Zariho úsměv, i&nbsp;když se&nbsp;jeho mrtvé tělo nesměje. Vidí záři jeho očí, i&nbsp;když je&nbsp;má&nbsp;zavřené. Slyší jeho melodický mírný hlas a&nbsp;nic neříká. Maggy si&nbsp;večer odvede Kristýnku k&nbsp;sobě domů, je&nbsp;k&nbsp;ní pozorná, má&nbsp;ji&nbsp;ráda. Dva týdny, tři týdny: ale Kristýnka pořád nic neříká. Naštěstí má&nbsp;v&nbsp;diáři naši adresu a&nbsp;Maggy nám píše do&nbsp;Itálie.</span></p>
        </section>
        <section>
          <p class="chunk" data-nb-ref-number="16" data-nb-words="109" data-nb-chars="678"><span class="idea" data-nb-ref-number="16" id="idea16" data-nb-words="109" data-nb-chars="678">Takže teď jedeme na&nbsp;výlet za&nbsp;nějakou naší společnou řečí a&nbsp;Kristýnka se&nbsp;dívá před sebe na&nbsp;půvabnou krajinu Umbrie. Ale neulpívá na&nbsp;ní, soustředěný nehnutý pohled klouže daleko, kamsi k&nbsp;severu, za&nbsp;Alpy a&nbsp;ještě kus dál, přes vinice jižní Moravy do&nbsp;Brna, kde žije Filip a&nbsp;maminka Lidka. Ota právě staví v&nbsp;Praze lešení a&nbsp;pomocné konstrukce pro restaurátorské práce, hrob babičky Anny na&nbsp;Královopolském hřbitově opatruje Filip, který se&nbsp;nastěhoval do&nbsp;drobnohledné Divišovy čtvrti, bývalé dělnické kolonie na&nbsp;dolním konci Králova Pole, nedaleko hřbitova. Kristýnka se&nbsp;v&nbsp;představách vrací k&nbsp;městu, které celé dospívání toužila opustit. Možná touží se&nbsp;tam vrátit, za&nbsp;bratry a&nbsp;za matkou.</span></p>
          <p class="chunk" data-nb-ref-number="17" data-nb-words="138" data-nb-chars="902"><span class="idea" data-nb-ref-number="17" id="idea17" data-nb-words="138" data-nb-chars="902">Vidí naši ulici zasypanou sněhem a&nbsp;diví se, že&nbsp;v&nbsp;parku na&nbsp;Slovan­ském náměstí jsou ve&nbsp;sněhu pořád ještě neporušené formy andělů, které tam s&nbsp;Filipovou a&nbsp;mojí pomocí otiskla. Zároveň je&nbsp;jaro&nbsp;– a&nbsp;v&nbsp;pruhu hlíny kolem chodníku je&nbsp;vyrytý skákací panák Nebe–peklo–ráj. Slovanským náměstím projíždí trolejbus, kvůli kterému nějací soudruzi nechali park rozseknout vedví a&nbsp;barbarsky vykácet skupiny bílých bříz. Napříč parkem zavedli linku trolejbusu. Obrovská lípa vévodící parku a&nbsp;košaté kaštany v&nbsp;horní části jsou dosud na&nbsp;svém místě, řada topolů lemujících spodní stranu těsně nad Husitskou ulicí však už&nbsp;pořádně prořídla. Další architektonická úprava čeká náměstí až&nbsp;začátkem jednadvacátého století, vznikne rychleji než tato kniha, kterou před koncem dvacátého století začnu psát. Návštěva v&nbsp;Umbrii u&nbsp;Míly a&nbsp;Radovana sahá do&nbsp;druhé poloviny osmdesátých let. Zářijové nebe je&nbsp;modré a&nbsp;slunce hřeje příjemně.</span></p>
          <p class="chunk" data-nb-ref-number="18" data-nb-words="311" data-nb-chars="1926"><span class="idea" data-nb-ref-number="18" id="idea18" data-nb-words="311" data-nb-chars="1926">Kristýnka vystupuje z&nbsp;auta a&nbsp;pokojně s&nbsp;námi šlape po&nbsp;cestě zpevněné kameny a&nbsp;lemované cypřiši. Na&nbsp;konci cesty stojí patrový kamenný dům se&nbsp;dvěma pravidelnými řadami oken s&nbsp;dřevěnými okenicemi. Dům nic nezdobí, je&nbsp;krásný jen proto, že&nbsp;má&nbsp;dokonale harmonické proporce starobylých stavení, vybroušené staletími. Hladkými kameny vydlážděné prostranství před domem lemují keře levandule, myrty a&nbsp;čehosi tmavě červeného. Opodál se&nbsp;zvedá kuželovitý komín kamenné chlebové pece, od&nbsp;domu stoupá do&nbsp;mírné stráně sad stříbrných olivových stromů. Marie si&nbsp;prohlíží dům a&nbsp;zemi políbenou boží milostí. Není to&nbsp;přesně její ideální domov, ale místa je&nbsp;tu&nbsp;dost i&nbsp;pro hosty a&nbsp;možná je&nbsp;to&nbsp;všechno ještě hezčí než obydlí, které si&nbsp;v&nbsp;představách tak důkladně vystavěla. Kristýnka trpělivě čeká, až&nbsp;se&nbsp;přivítáme s&nbsp;přáteli. Radovan je&nbsp;malíř a&nbsp;jeho žena Míla umí všechno, včetně včelaření. Díky jejich péči má&nbsp;dům a&nbsp;země kolem stejnou podobu, jakou měly v&nbsp;šestnáctém století. Taky oba vypadají, jako by&nbsp;právě vyšli z&nbsp;renesančního obrazu. Přišli do&nbsp;něho z&nbsp;daleka, totiž z&nbsp;Brna, známe se&nbsp;z&nbsp;Kulidu. Radovan byl v&nbsp;národopisném oddílu, kreslil roubené chalupy s&nbsp;šindelovou střechou a&nbsp;vyřezávaným štítem, Míla chodila do&nbsp;oddílu přírodovědného a&nbsp;oba seděli u&nbsp;táboráku v&nbsp;Tatrách, když jsem se&nbsp;ztrapnil, protože jsem hloupě očekával, že&nbsp;mě&nbsp;Velemír za&nbsp;cosi pochválí, zatímco Velemír chválil Kazimíra. Nepřišlo jim to&nbsp;tenkrát divné a&nbsp;dnes jim všechny táboráky splývají, jsou věrni své lásce k&nbsp;přírodě a&nbsp;tradičnímu životu a&nbsp;všechno ostatní byly jen etapy na&nbsp;cestě do&nbsp;tohoto umbrijského převtělení. Víno je&nbsp;z&nbsp;jejich vinice, chleba z&nbsp;jejich pece, olivy a&nbsp;olej z&nbsp;jejich olivových stromů, med od&nbsp;jejich včel. A&nbsp;tak dál. Toto je&nbsp;řeč tvarů, barev, vůní a&nbsp;hmatových vjemů, řeč dráhy slunce a&nbsp;vyššího řádu dešťů, bouřek a&nbsp;větrů, řeč pradávného umění obdělávat půdu, ošetřovat vinice, prořezávat olivové stromy, chovat roje včel, opatrovat stoleté kvasinky a&nbsp;mísit chléb.</span></p>
        </section>
        <section>
          <p class="chunk" data-nb-ref-number="19" data-nb-words="163" data-nb-chars="1003"><span class="idea" data-nb-ref-number="19" id="idea19" data-nb-words="163" data-nb-chars="1003">Žena v&nbsp;hladkých režných šatech nese na&nbsp;stůl ošatku s&nbsp;chlebem a&nbsp;sýrem, opálený muž staví vedle malý demižon červeného a&nbsp;sklenice. Jsou rádi, že&nbsp;jsme za&nbsp;nimi přijeli, ale moc toho nenamluví, zdá se, že&nbsp;jim stačí řeč země, barev a&nbsp;tvarů. Radovanovy obrazy jsou mocné kouzelné sondy do&nbsp;času, jedna vrstva překrývá druhou, odkrývají se&nbsp;nekonečné dimenze vesmíru otištěného do&nbsp;půdy, do&nbsp;trávy, do&nbsp;kouře z&nbsp;chlebové pece a&nbsp;do lidské paměti. Radovan je&nbsp;kamarád geniálního Pomněnky, studovali spolu akademii a&nbsp;pak se&nbsp;jeden druhému ztratili z&nbsp;očí. Díky Marii se&nbsp;tak trochu znovu setkali, Marie o&nbsp;Pomněnkově tvrdém údělu Radovanovi vyprávěla, jen o&nbsp;zubní protéze hozené na&nbsp;stůl v&nbsp;Makarské vinárně nic neřekla. Zmizelá krajina, kterou má&nbsp;Kazimír pověšenou na&nbsp;stěně v&nbsp;garsonce na&nbsp;Lesné, přímo před postelí, je&nbsp;práce Pomněnky. My&nbsp;zase máme v&nbsp;ložnici Radovanovo plátno inspirované olivovým hájem. Minulost máme společnou, ale nemluvíme o&nbsp;ní, místo toho zpíváme moravské písně. Radovan s&nbsp;Mílou zanotují i&nbsp;tu nejsmutnější:</span></p>
          <p class="chunk" data-nb-ref-number="20" data-nb-words="30" data-nb-chars="177"><span class="idea" data-nb-ref-number="20" id="idea20" data-nb-words="30" data-nb-chars="177"><em>Za starú Breclavú, u&nbsp;tej boží muky, stojí tam cérečka, zalamuje ruky. Zalamuje si&nbsp;je&nbsp;za&nbsp;svojú hlavičkú: Komus mňa zanechal, švarný šohajíčku. Zanechal som ťa&nbsp;já, enem Pánu Bohu…</em></span></p>
          <p class="chunk" data-nb-ref-number="21" data-nb-words="58" data-nb-chars="353"><span class="idea" data-nb-ref-number="21" id="idea21" data-nb-words="58" data-nb-chars="353">Lekl jsem se: toto není vhodná písnička, zapomněli, že&nbsp;Kristýnka oněměla, protože ji&nbsp;navždycky zanechal černý šohaj Zari. Kristýnka nepláče, nezlobí se&nbsp;a&nbsp;nezpívá. Třeba se&nbsp;jí&nbsp;písnička o&nbsp;smrti a&nbsp;Bohu líbí? Benjamin radí, abychom ji&nbsp;nenutili vzpomínat na&nbsp;šok ze&nbsp;Zariho zranění a&nbsp;smrti, ale abychom jí&nbsp;občas dali příležitost se&nbsp;k&nbsp;němu vrátit, kdyby chtěla.</span></p>
          <p class="chunk" data-nb-ref-number="22" data-nb-words="24" data-nb-chars="149"><span class="idea" data-nb-ref-number="22" id="idea22" data-nb-words="24" data-nb-chars="149">Na&nbsp;rozloučenou se&nbsp;všichni objímáme. Vezeme si&nbsp;domů darovaný pecen chleba a&nbsp;dýcháme v&nbsp;autě domácí vůni poctivé mouky, kvásku a&nbsp;křupavé chlebové kůrky.</span></p>
        </section>
        <section>
          <p class="chunk" data-nb-ref-number="23" data-nb-words="131" data-nb-chars="798"><span class="idea" data-nb-ref-number="23" id="idea23" data-nb-words="131" data-nb-chars="798">Marie, říkám, když se&nbsp;blížíme zpátky k&nbsp;jezeru: Marie, Kristýnko, Michale, Blanko, nadosmrti u&nbsp;jezera nezůstaneme, máme ještě něco jiného na&nbsp;práci. Děti si&nbsp;cosi vyprávějí italsky, Marie mlčí. Sovětský svaz a&nbsp;celý blok východních zemí, kde teď panuje režim zvaný reálný socialismus, se&nbsp;už&nbsp;pomalu hroutí, sesouvá a&nbsp;spěje ke&nbsp;konci, který sice ještě není vidět z&nbsp;Umbrie ani z&nbsp;naší vesnice&nbsp;– a&nbsp;vlastně ani z&nbsp;Brna nebo z&nbsp;Prahy, ale já&nbsp;cítím, že&nbsp;se&nbsp;blíží. Práce o&nbsp;společensky úspěšných formách šílenství je&nbsp;téměř hotová, věnovali jsme jí&nbsp;s&nbsp;Benjaminem dobrých deset let. Dospěli jsme k&nbsp;prozatímnímu závěru, že&nbsp;manipulační mechanismy jsou nadosobní a&nbsp;v&nbsp;principu všude totožné. Taky už&nbsp;mám dost zkušeností, abych mohl zařídit rodinný ústav pro mentálně nestandardní osoby. Benjamin by&nbsp;mi&nbsp;v&nbsp;tom obětavě pomohl.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_043.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>