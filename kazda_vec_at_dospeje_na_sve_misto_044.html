<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="38/ Závěry">
    <meta name="apple-mobile-web-app-capable" content="yes">
    <title>38/ Závěry</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_043.html">
    <link rel="next" href="./kazda_vec_at_dospeje_na_sve_misto_045.html">
    <meta name="nb-order" content="40">
    <link rel="self" href="kazda_vec_at_dospeje_na_sve_misto_044.html">
    <meta name="nb-identifier" content="richterova-kazda-vec-at-dospeje-na-sve-misto-f91d1b9">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2356" data-nb-chars="14242">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_043.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">38/ Závěry</span></h1>
        <section>
          <p class="chunk" data-nb-ref-number="2" data-nb-words="49" data-nb-chars="300"><span class="idea" data-nb-ref-number="2" id="idea2" data-nb-words="49" data-nb-chars="300">Od&nbsp;rozpadu sovětské říše vzrůstá doložený počet obětí bolševického teroru. Sedmdesát dva let trvala věčnost, na&nbsp;kterou zahynuli, a&nbsp;tou měrou, jak se&nbsp;ta&nbsp;věčnost od&nbsp;nás odsouvá, se&nbsp;počet mrtvých přesněji počítá. I&nbsp;svědomitěji se&nbsp;počítá, možná i&nbsp;upřímněji, je&nbsp;to&nbsp;snadnější, když kati jsou po&nbsp;smrti taky.</span></p>
          <p class="chunk" data-nb-ref-number="3" data-nb-words="131" data-nb-chars="825"><span class="idea" data-nb-ref-number="3" id="idea3" data-nb-words="131" data-nb-chars="825">Kdyby jeden jediný člověk trpěl, kdyby jeden jediný byl umučený jako petrohradský patriarcha Benjamin, všichni bychom věděli, jak umíral, kdo byla jeho matka, kde jsou děti. Snad bychom dokonce věděli, kde leží jeho tělo. Určitě bychom věděli, kdo za&nbsp;jeho smrt může, kdo přiložil ruku k&nbsp;dílu, kdo poručil, kdo se&nbsp;díval jinam, kdo si&nbsp;tou smrtí polepšil. Kdyby zahynul jeden člověk, nikdy bychom na&nbsp;něho nezapomněli. Miliony jsou za&nbsp;hranicí lidskosti, na&nbsp;miliony se&nbsp;snadněji zapomíná. Abstraktněji vzpomíná. (Metropolitu Benjamina polévali vodou na&nbsp;mrazu, až&nbsp;se&nbsp;proměnil v&nbsp;ledový sloup. Alexej o&nbsp;něm vyprávěl Lucii, když se&nbsp;zastavila na&nbsp;nábřeží Velké Něvy, aby si&nbsp;lépe prohlédla křižník Auroru; o&nbsp;třicet tři roků později o&nbsp;něm napsal Alexandr Jakovlev v&nbsp;knize Rusko plné křížů: vybral jsem jedno z&nbsp;nejméně drastických umučení.)</span></p>
        </section>
        <section>
          <p class="chunk" data-nb-ref-number="4" data-nb-words="144" data-nb-chars="925"><span class="idea" data-nb-ref-number="4" id="idea4" data-nb-words="144" data-nb-chars="925">Když jsem přijel do&nbsp;Itálie, platilo mezi kolegy i&nbsp;mezi přáteli, že&nbsp;v&nbsp;gulagu zahynulo mnohem míň lidí než v&nbsp;nacistických koncentrácích a&nbsp;Alexandr Solženicyn že&nbsp;je&nbsp;„objektivní reakcionář“. I&nbsp;v&nbsp;Itálii světil účel prostředky. Milovníci Sovětského svazu pustili k&nbsp;vodě Stalina, ale Lenina si&nbsp;chránili, nevěděli, že&nbsp;v&nbsp;roce 1922 sepsal dekret, v&nbsp;němž stojí psáno: „Čím víc představitelů reakčního duchovenstva se&nbsp;nám podaří zastřelit, tím lépe.“ A&nbsp;proč by&nbsp;ostatně takový detail měli znát? To&nbsp;já&nbsp;jsem nechápal důležité věci! („V&nbsp;komunistických zemích není nezaměstnanost!“ „Ceny jsou všude stejné!“ „Nemusí se&nbsp;běhat po&nbsp;obchodech a&nbsp;hledat, kde mají slevy!“) Jeden jinak hodný člověk mi&nbsp;zhurta vysvětlil, že&nbsp;za&nbsp;sociální vymoženosti vděčí italská dělnická třída Stalinovi a&nbsp;gulag že&nbsp;byl nezbytným zlem na&nbsp;cestě ke&nbsp;spravedlnosti pro pracující, kteří měli ten pech, že&nbsp;se&nbsp;narodili na&nbsp;kapitalistickém Západě. Jak jsem koupil, tak prodávám.</span></p>
          <p class="chunk" data-nb-ref-number="5" data-nb-words="18" data-nb-chars="98"><span class="idea" data-nb-ref-number="5" id="idea5" data-nb-words="18" data-nb-chars="98">I&nbsp;já jsem byl objektivně reakční. Každé veřejné mínění má&nbsp;trvání na&nbsp;dobu omezenou a&nbsp;je bez záruky.</span></p>
        </section>
        <section>
          <p class="chunk" data-nb-ref-number="6" data-nb-words="159" data-nb-chars="1016"><span class="idea" data-nb-ref-number="6" id="idea6" data-nb-words="159" data-nb-chars="1016">Básník Pocel zemřel nedlouho po&nbsp;Josefovi. Věra se&nbsp;nám pomalu a&nbsp;dlouho ztrácela před očima, ubývalo jí&nbsp;rok od&nbsp;roku, návštěvu za&nbsp;návštěvou, až&nbsp;byla vychrtlá jako z&nbsp;koncentráku, jako Ferda, když se&nbsp;vrátil domů po&nbsp;válce. Do&nbsp;Brna, do&nbsp;bývalého odbojářského domu u&nbsp;Slovanského náměstí, jsme s&nbsp;Marií pravidelně jezdili. Ostnatému drátu bylo odzvoněno klíči na&nbsp;Václavském náměstí, zhroucení neefektivních totalitních států někdo tiše odstartoval z&nbsp;Kremlu. Vjezd do&nbsp;země už&nbsp;nehlídalo žádné kulometné hnízdo, jen tvrdé obrysy bunkrů a&nbsp;zbytky složitých zátarasů lemovaly silnici u&nbsp;hraničního přechodu Mikulov. (Ještě ten večer dvacátého listopadu, kdy jsme stáli s&nbsp;Marií bok po&nbsp;boku na&nbsp;balkoně nad jezerem v&nbsp;závrati z&nbsp;lidské vlny zvedající se&nbsp;na&nbsp;Václaváku, ještě ten večer jsme otevřeli zásuvku plnou starých, památných dokumentů a&nbsp;vylovili z&nbsp;ní propadlé české pasy. Druhý den jsme začali balit kufry, a&nbsp;než jsme vyjeli na&nbsp;první cestu směr Brno, Praha, Malá Mezopotámie, přestalo být důležité, jaké papíry ukážeme na&nbsp;hranicích.)</span></p>
        </section>
        <section>
          <p class="chunk" data-nb-ref-number="7" data-nb-words="78" data-nb-chars="472"><span class="idea" data-nb-ref-number="7" id="idea7" data-nb-words="78" data-nb-chars="472">Svět se&nbsp;vydal docela jinou cestou, než radil Jarda Karafiát, král Artuš z&nbsp;Vodovy ulice. Ani tou, kterou radil jeho temperamentní oponent Olínek, se&nbsp;neubíral. A&nbsp;už vůbec se&nbsp;neřídil podle pěstitelských zásad, které vyšpekuloval Josef, když ho&nbsp;vyhodili z&nbsp;ústavu a&nbsp;on šel dělat agronoma do&nbsp;JZD. Byly to&nbsp;nejspokojenější roky jeho života, na&nbsp;nikoho už&nbsp;nemusel křičet, na&nbsp;žádné idiotské služební cesty už&nbsp;nemusel jezdit, měli ho&nbsp;tam rádi a&nbsp;JZD s&nbsp;jeho přispěním závratně zbohatlo.</span></p>
          <p class="chunk" data-nb-ref-number="8" data-nb-words="130" data-nb-chars="688"><span class="idea" data-nb-ref-number="8" id="idea8" data-nb-words="130" data-nb-chars="688">Josef tu&nbsp;však s&nbsp;námi není a&nbsp;Věra se&nbsp;už&nbsp;neraduje z&nbsp;parmezánu ani z&nbsp;oliv, sotva občas uždibne čokolády. Nechce jíst, možná se&nbsp;bojí, že&nbsp;plný žaludek zpomalí umírání na&nbsp;smutek po&nbsp;něm. I&nbsp;na to, že&nbsp;děti utíkají do&nbsp;italštiny, když mluví mezi sebou. Naše děti znamená už&nbsp;plnoletý Michal a&nbsp;dospívající Blanka. Jezdili s&nbsp;námi za&nbsp;Věrou jen o&nbsp;prázdninách a&nbsp;na Vánoce a&nbsp;Věra litovala, že&nbsp;je&nbsp;neviděla růst: „Ale kde, proboha, mami, kam jsme neměli odcházet, kde jsme měli zůstat, abys je&nbsp;viděla růst? Vždyť víš, že&nbsp;jsme se&nbsp;v&nbsp;Římě našli!“ Věra o&nbsp;tom přemýšlí a&nbsp;vrtí hlavou. Ze&nbsp;sobotní party je&nbsp;poslední naživu a&nbsp;život si&nbsp;pouští do&nbsp;bytu míň a&nbsp;míň, aby ji&nbsp;nerušil z&nbsp;klimbání v&nbsp;křesle po&nbsp;Ferdovi a&nbsp;Jarmile.</span></p>
          <p class="chunk" data-nb-ref-number="9" data-nb-words="80" data-nb-chars="514"><span class="idea" data-nb-ref-number="9" id="idea9" data-nb-words="80" data-nb-chars="514">Křeslo stálo v&nbsp;rohu zaprášeného obýváku se&nbsp;zbytkem monumentální Ferdovy knihovny. Pocelovy sbírky básní měla Věra v&nbsp;prostředních regálech a&nbsp;všechny s&nbsp;věnováním, včetně strojopisných kopií, tajně pořízených v&nbsp;dobách, kdy byl Štěpán Pocel jako básník zakázaný a&nbsp;bez vindry. Jen nové, krásně vázané vydání sebraných spisů v&nbsp;několika svazcích žádné věnování nemělo, to&nbsp;vyšlo až&nbsp;po&nbsp;slavném a&nbsp;slibném pádu komunismu, kterého se&nbsp;Štěpán želbohu nedočkal. Do&nbsp;Věry byl zamilovaný jako gymnazista, i&nbsp;ona do&nbsp;něho asi, ale míň.</span></p>
        </section>
        <section>
          <p class="chunk" data-nb-ref-number="10" data-nb-words="62" data-nb-chars="343"><span class="idea" data-nb-ref-number="10" id="idea10" data-nb-words="62" data-nb-chars="343">„Jestli o&nbsp;tom Štěpán Pocel na&nbsp;onom světě něco ví, že&nbsp;ty&nbsp;knížky jsou tak pěkně udělané,“ řekla jednoho dne Věra a&nbsp;ukázala Marii na&nbsp;nový svazek jeho souborného díla. Marie vzala knížku z&nbsp;police, zalistovala a&nbsp;přečetla nahlas: <em>stále jsou naši mrtví s&nbsp;námi</em> / <em>a&nbsp;nikdy vlastně nejsme sami</em> / <em>po chrpách které kvetly loni</em> <em>/ slabounce jejich ruce voní</em>.</span></p>
          <p class="chunk" data-nb-ref-number="11" data-nb-words="56" data-nb-chars="348"><span class="idea" data-nb-ref-number="11" id="idea11" data-nb-words="56" data-nb-chars="348">Ty&nbsp;verše jsem si&nbsp;vtiskl do&nbsp;paměti, jako on&nbsp;si&nbsp;tenkrát zapamatoval má&nbsp;slova o&nbsp;stáří unikajícím do&nbsp;nevinnosti. Když Věra zemřela, dali jsme je&nbsp;vytisknout na&nbsp;její parte jako motto. Chrpy byly Věřiny nejoblíbenější květiny, modré jako oči její krásné matky Jarmily. Na&nbsp;parte jsme dali vytisknout i&nbsp;zlatý křížek ovinutý nějakou neurčitou polní květinou.</span></p>
        </section>
        <section>
          <p class="chunk" data-nb-ref-number="12" data-nb-words="93" data-nb-chars="588"><span class="idea" data-nb-ref-number="12" id="idea12" data-nb-words="93" data-nb-chars="588">Pět let před smrtí se&nbsp;totiž Věra dala pokřtít díky svému životně nejoblíbenějšímu studentovi chemie Jeronýmovi, na&nbsp;kterého sestoupilo boží povolání mnoho let poté, co&nbsp;pod její ochrannou rukou odmaturoval a&nbsp;stal se&nbsp;inženýrem. Tajně vystudoval teologii a&nbsp;tajně se&nbsp;dal vysvětit na&nbsp;kněze, jako náš Martin. Tomu Věra nerozuměla a&nbsp;asi rozumět nechtěla. Dvacet let kroutila pohoršeně hlavou nad oběma. Až&nbsp;ji&nbsp;jednoho odpoledne sklonila před otcem Lukášem, kterého k&nbsp;ní Jeroným přivedl, a&nbsp;nechala se&nbsp;sama pokropit svěcenou vodou, před kterou nás tak přísně varovala, když jsme byli malí a&nbsp;zvědaví.</span></p>
          <p class="chunk" data-nb-ref-number="13" data-nb-words="28" data-nb-chars="172"><span class="idea" data-nb-ref-number="13" id="idea13" data-nb-words="28" data-nb-chars="172">„Dala jsem se&nbsp;pokřtít,“ oznámila mi&nbsp;pak trochu provinile, „a nevím moc dobře proč. Ale teď to&nbsp;beru vážně.“ Jelikož už&nbsp;byla notně sklerotická, opakovala tu&nbsp;zpověď mnohokrát.</span></p>
          <p class="chunk" data-nb-ref-number="14" data-nb-words="38" data-nb-chars="226"><span class="idea" data-nb-ref-number="14" id="idea14" data-nb-words="38" data-nb-chars="226">Nový zákon ležel na&nbsp;polici vedle křesla, ale Věra od&nbsp;jisté doby neudržela v&nbsp;ruce ani to&nbsp;lehčené vydání, které jí&nbsp;Martin opatřil. Oči jí&nbsp;ostatně taky nesloužily, brýle nestačily a&nbsp;ona říkala smutně: „Já tomu vlastně nerozumím.“</span></p>
        </section>
        <section>
          <p class="chunk" data-nb-ref-number="15" data-nb-words="78" data-nb-chars="507"><span class="idea" data-nb-ref-number="15" id="idea15" data-nb-words="78" data-nb-chars="507">Na&nbsp;první Vánoce po&nbsp;její smrti jsme se&nbsp;rozhodli trávit Štědrý večer v&nbsp;domě nad jezerem. Možná je&nbsp;to&nbsp;poslední Štědrý večer podle tradice, kterou jsme si&nbsp;tady zavedli společně s&nbsp;Benjaminem a&nbsp;jeho ženou Barbarou, která učí italskou literaturu na&nbsp;stejném lyceu, kde Marie uplatňuje svůj básnicko-matematický talent. Tentokrát i&nbsp;s&nbsp;Florianou a&nbsp;jejím novým přítelem, antropologem a&nbsp;cestovatelem Tonim Gabbianem. Též Kristýnka, Michal, Blanka: devět lidí, což je&nbsp;na&nbsp;italské vánoční poměry jen docela malá společnost.</span></p>
          <p class="chunk" data-nb-ref-number="16" data-nb-words="114" data-nb-chars="687"><span class="idea" data-nb-ref-number="16" id="idea16" data-nb-words="114" data-nb-chars="687">Z&nbsp;tradičních Vánoc našich českých rodin jsme zachovali stromek&nbsp;– živý v&nbsp;květináči. Svíčky z&nbsp;včelího vosku a&nbsp;české prskavky. Věra mi&nbsp;každý rok posílala poštou dva balíčky drobných, neškodných prskavek, protože italské prskavky jsou k&nbsp;použití až&nbsp;na&nbsp;Nový rok&nbsp;– a&nbsp;to jen na&nbsp;balkoně nebo na&nbsp;střeše. Srší z&nbsp;nich železné šupiny a&nbsp;není možné je&nbsp;zapalovat v&nbsp;bytě. Naše jedlička stojí přes rok na&nbsp;zahradě ve&nbsp;stínu, a&nbsp;dokud příliš nevyroste, stěhujeme ji&nbsp;na&nbsp;Vánoce zpátky do&nbsp;bytu. Jmenuje se&nbsp;Stromouš. Cukroví nepečeme, kapra nekupujeme, nechováme ve&nbsp;vaně, nesmažíme, nejíme. Ani bramborový salát. Dva balíčky prskavek z&nbsp;minulých let jsme našli v&nbsp;krabici s&nbsp;vánočními ozdobami ještě po&nbsp;Věřině smrti.</span></p>
        </section>
        <section>
          <p class="chunk" data-nb-ref-number="17" data-nb-words="96" data-nb-chars="570"><span class="idea" data-nb-ref-number="17" id="idea17" data-nb-words="96" data-nb-chars="570">O&nbsp;Vánocích bývá v&nbsp;okolí Říma počasí teplejší a&nbsp;slunečnější než o&nbsp;Velikonocích, tomu jsme se&nbsp;každý rok znovu divili. Na&nbsp;hustých, sytě zelených stromech září koncem prosince zlaté pomeranče a&nbsp;mandarinky: tisíce drobných sluncí na&nbsp;svazích jižních kopců a&nbsp;v&nbsp;zahradách. Žasnu už&nbsp;dvacet let, že&nbsp;jsou ta&nbsp;pozemská slunce v&nbsp;zahradách krásná, dobrá a&nbsp;pravá. Tyto tři vlastnosti by&nbsp;měla mít každá pořádná věc, podle antických filozofů a&nbsp;podle mne. Na&nbsp;Štědrý večer se&nbsp;v&nbsp;zahradě skoro vždycky otevře první květ červené kamélie a&nbsp;Marie ji&nbsp;přinese v&nbsp;křišťálové váze po&nbsp;Jarmile na&nbsp;stůl.</span></p>
          <p class="chunk" data-nb-ref-number="18" data-nb-words="127" data-nb-chars="799"><span class="idea" data-nb-ref-number="18" id="idea18" data-nb-words="127" data-nb-chars="799">Kristýnka připravuje jesličky, jak jí&nbsp;to&nbsp;ukázal Benjamin, připravuje je&nbsp;v&nbsp;Domě Sofie i&nbsp;u&nbsp;nás doma. První adventní neděli rozloží nerosty: kameny jako skály, stěny chlévu a&nbsp;žlab jako kolébku, velkou bílou mušli na&nbsp;vodu. Druhý týden vkládá do&nbsp;betléma svět rostlinný: mech, suchou jemnou trávu do&nbsp;kolébky, borové větvičky jako stromy v&nbsp;pozadí. Třetí adventní neděli vstupuje do&nbsp;jesliček svět zvířat, oslík a&nbsp;kráva v&nbsp;chlévě&nbsp;– a&nbsp;taky velbloudi, které povedou tři králové. Ovečky, které přivedou pastýři. Čtvrtou neděli se&nbsp;do&nbsp;mystéria uvádějí lidské postavy: Marie, Josef, pastýři, tři králové, kterým se&nbsp;italsky říká Králové kouzelníci, Re&nbsp;Magi, protože dokázali podle hvězd na&nbsp;nebi poznat, kdy se&nbsp;narodí Spasitel, a&nbsp;zavčas dojít do&nbsp;Betléma z&nbsp;daleké Persie. Nesou zlato, kadidlo a&nbsp;myrhu, symbolické dary.</span></p>
          <p class="chunk" data-nb-ref-number="19" data-nb-words="59" data-nb-chars="374"><span class="idea" data-nb-ref-number="19" id="idea19" data-nb-words="59" data-nb-chars="374">O&nbsp;půlnoci 24. prosince si&nbsp;sedneme k&nbsp;jesličkám, Kristýnka zapálí novou svíčku z&nbsp;včelího vosku, Blanka vyjme ze&nbsp;stříbrné krabičky Jezulátko a&nbsp;uloží ho&nbsp;do&nbsp;kolébky. Chvíli mlčíme a&nbsp;já dojatě vzpomenu i&nbsp;na dětskou karikaturu betléma, kterou jsme kdysi vyrobili s&nbsp;Martinem, a&nbsp;na mocné ateistické žranice, které nám nezabránily prožít Vánoce stejně intenzivně jako dnes, ne-li víc.</span></p>
        </section>
        <section>
          <p class="chunk" data-nb-ref-number="20" data-nb-words="45" data-nb-chars="276"><span class="idea" data-nb-ref-number="20" id="idea20" data-nb-words="45" data-nb-chars="276">„Vrátíte se&nbsp;domů?“ To&nbsp;je&nbsp;otázka, kterou položil cestovatel Toni, se&nbsp;kterým se&nbsp;dnes večer vidíme poprvé. Domů? Všichni se&nbsp;zamyslí, včetně Benjamina a&nbsp;Kristýnky, která jako vždycky poslouchá pozorně. Jen když na&nbsp;ni&nbsp;někdo přímo mluví, odvrátí pohled a&nbsp;čeká, až&nbsp;výron slov ustane.</span></p>
          <p class="chunk" data-nb-ref-number="21" data-nb-words="27" data-nb-chars="167"><span class="idea" data-nb-ref-number="21" id="idea21" data-nb-words="27" data-nb-chars="167">Kde je&nbsp;domov, když kořeny máme na&nbsp;nebi? Těmito slovy jsem Tonimu neodpověděl, snažil jsem se&nbsp;však, co&nbsp;jsem mohl, jejich smysl přenést do&nbsp;souřadnic normální konverzace.</span></p>
          <p class="chunk" data-nb-ref-number="22" data-nb-words="27" data-nb-chars="144"><span class="idea" data-nb-ref-number="22" id="idea22" data-nb-words="27" data-nb-chars="144">„Ale někde na&nbsp;zemi taky musíme žít,“ pokračuje volně v&nbsp;mém výkladu Benjamin, který ví, že&nbsp;Marie a&nbsp;děti jsou doma v&nbsp;této krásné zemi. Nebo všude?</span></p>
          <p class="chunk" data-nb-ref-number="23" data-nb-words="67" data-nb-chars="390"><span class="idea" data-nb-ref-number="23" id="idea23" data-nb-words="67" data-nb-chars="390">Michal právě dostal stipendium do&nbsp;Paříže, doufá, že&nbsp;tam objeví nějakou kvalitnější filozofii než na&nbsp;římské Sapienze. Studoval už&nbsp;jeden semestr v&nbsp;Montrealu a&nbsp;jeden v&nbsp;Berlíně, a&nbsp;jestli na&nbsp;Sorbonně nenajde, co&nbsp;hledá a&nbsp;zatím nikde nenašel, vydá se&nbsp;na&nbsp;horu Athos. (Dodávám: vydal se&nbsp;na&nbsp;horu Athos a&nbsp;naučil se&nbsp;tam od&nbsp;nějakého starého, dobrého mnicha číst staré řecké rukopisy a&nbsp;teď neví, co&nbsp;dál.)</span></p>
          <p class="chunk" data-nb-ref-number="24" data-nb-words="53" data-nb-chars="349"><span class="idea" data-nb-ref-number="24" id="idea24" data-nb-words="53" data-nb-chars="349">Blanka pracuje v&nbsp;biodynamickém hospodářství v&nbsp;Umbrii, zemědělskou fakultu zvládá dálkově a&nbsp;na rozdíl od&nbsp;Michala je&nbsp;úplně spokojená. V&nbsp;zahradě nám založila záhon na&nbsp;permakulturu, totiž ani ne&nbsp;tak záhon jako pásmo kyprých kopečků v&nbsp;miniaturním měřítku. Saláty, dýně, fazolku, brambory a&nbsp;různé petržele zasázela tak, aby se&nbsp;vzájemně posilovaly a&nbsp;hřály.</span></p>
        </section>
        <section>
          <p class="chunk" data-nb-ref-number="25" data-nb-words="55" data-nb-chars="321"><span class="idea" data-nb-ref-number="25" id="idea25" data-nb-words="55" data-nb-chars="321">„Domů?“ říká Marie, která prožila většinu svého času v&nbsp;Římě a&nbsp;v&nbsp;domě nad jezerem. Přesto má&nbsp;se&nbsp;slovem domů spojenou jen ulici Na&nbsp;Vinici. Dovede si&nbsp;ji&nbsp;kdykoliv živě vybavit, včetně vůně a&nbsp;černobílých kachlí v&nbsp;chodbě. Včetně všech obyvatel a&nbsp;zahrádky. Břehy Sázavy a&nbsp;voňavé lesy kolem si&nbsp;představuje při slovech rodný kraj.</span></p>
          <p class="chunk" data-nb-ref-number="26" data-nb-words="150" data-nb-chars="811"><span class="idea" data-nb-ref-number="26" id="idea26" data-nb-words="150" data-nb-chars="811">„Pojedeme s&nbsp;Kristýnkou do&nbsp;Brna, dál se&nbsp;uvidí,“ odpovídám Tonimu neurčitě. S&nbsp;Benjaminem jsme se&nbsp;shodli, že&nbsp;Kristýnka by&nbsp;měla zkusit žít ve&nbsp;své rodině teď, když její matka Lidka bydlí s&nbsp;Filipem. Filipova malebná kolonie totiž musela ustoupit dálnici a&nbsp;on si&nbsp;našel pěkný domek nedaleko Malé Mezopotámie (na opačnou stranu od&nbsp;ní, než jsou Staré Dvory). Bude tam bydlet s&nbsp;Lidkou a&nbsp;je v&nbsp;něm dost místa i&nbsp;pro Kristýnku, pro psa, kočku, nějaké slepice a&nbsp;středně velkou králíkárnu. Hlavně je&nbsp;tam velká zahrada a&nbsp;les hned za&nbsp;humny. Večer ticho a&nbsp;v&nbsp;zimě bílý sníh. Filip si&nbsp;přeje, aby tohle byl domov, aspoň načas, aspoň dokud je&nbsp;Lidka na&nbsp;živu, aby to&nbsp;byl domov i&nbsp;pro Kristýnku a&nbsp;třeba i&nbsp;pro nás s&nbsp;Marií, a&nbsp;pokud možno i&nbsp;pro Otu a&nbsp;jeho rodinu, v&nbsp;sousedství jsou ještě dva rodinné domky na&nbsp;prodej, i&nbsp;přistavovat by&nbsp;se&nbsp;dalo.</span></p>
          <p class="chunk" data-nb-ref-number="27" data-nb-words="74" data-nb-chars="421"><span class="idea" data-nb-ref-number="27" id="idea27" data-nb-words="74" data-nb-chars="421">Marie poznává ve&nbsp;Filipových plánech svůj dávný sen o&nbsp;domově, v&nbsp;němž všichni, kdo se&nbsp;mají rádi, můžou sobě nablízku žít. Dvacet let v&nbsp;duchu stavěla obydlí na&nbsp;míru svého snu, i&nbsp;celé vesnice budovala, i&nbsp;zámky, až&nbsp;dospěla k&nbsp;poznání, že&nbsp;otázka, kde žít, není moc dobře položená. Marie se&nbsp;nechce rozhodnout, kde žít, nechce patřit jenom jedné zemi, jedné řeči, jednomu jazyku. Pokud má&nbsp;člověk kořeny v&nbsp;nebi, má&nbsp;volnost na&nbsp;zemi.</span></p>
          <p class="chunk" data-nb-ref-number="28" data-nb-words="108" data-nb-chars="638"><span class="idea" data-nb-ref-number="28" id="idea28" data-nb-words="108" data-nb-chars="638">Ani Marie tohle všechno neřekla Tonimu doslova, ale vysvětlila mu&nbsp;hodně. I&nbsp;sobě něco vysvětlovala, i&nbsp;mně a&nbsp;dětem. Jeden život a&nbsp;dvě země: o&nbsp;tom jsme spolu před dvanácti lety mluvili a&nbsp;vypadalo to&nbsp;jako neřešitelný rébus. Na&nbsp;Štědrý večer 2002, který do&nbsp;našich příliš rušných životů vnesl klid a&nbsp;mír, jsem pochopil, že&nbsp;řešení existuje, že&nbsp;jen čeká, až&nbsp;je&nbsp;spatřím. (Však po&nbsp;těch dvanácti letech celou věc taky lépe vidím.) „Dvě země jsou jako dvě oči,“ řekl jsem jasným hlasem. „Když prožívám svět ve&nbsp;dvou zemích, vidím přesněji, plastičtěji, líp odhaduji vzdálenosti, hloubku, výšku. Jeden život, ano Marie, ale dvě oči: nešlo by&nbsp;to&nbsp;takhle?“</span></p>
        </section>
        <section>
          <p class="chunk" data-nb-ref-number="29" data-nb-words="64" data-nb-chars="387"><span class="idea" data-nb-ref-number="29" id="idea29" data-nb-words="64" data-nb-chars="387">Dobrého smyslu jsme se&nbsp;chtěli dopracovat tím, že&nbsp;se&nbsp;budeme odvážně dívat zpátky do&nbsp;času, i&nbsp;dopředu do&nbsp;času, jako jednooký děda, který klidně a&nbsp;spořádaně sedá na&nbsp;židli u&nbsp;prvních domků jezerní vesnice. Pojmenovali jsme ho&nbsp;Plutarchos podle řeckého filozofa, který řekl, že&nbsp;duch pohlíží dopředu a&nbsp;nazpátek, před narození a&nbsp;za smrt. (Marie si&nbsp;to&nbsp;přečetla v&nbsp;knize, kterou jí&nbsp;přinesl Benjamin.)</span></p>
          <p class="chunk" data-nb-ref-number="30" data-nb-words="144" data-nb-chars="876"><span class="idea" data-nb-ref-number="30" id="idea30" data-nb-words="144" data-nb-chars="876">Plutarchos upírá na&nbsp;kolemjdoucí lidi i&nbsp;kolemjedoucí auta jedno zářivě modré oko a&nbsp;jednu zející černou díru. Kolem jeho židle projíždějí auta krokem, protože starý dům z&nbsp;tufu, kde bydlí, nikdy neustoupil silnici. Ta&nbsp;je&nbsp;před jeho dveřmi tak úzká, že&nbsp;se&nbsp;dvě auta stěží vyhnou. Díky té&nbsp;blízkosti jeho oku nic neunikne. Nunziatina, která ho&nbsp;s&nbsp;minutovou přesností přesazuje, aby byl pořád ve&nbsp;stínu, osázela zápraží rozmarýnem, šalvějí, aloe a&nbsp;netřesky několika barev i&nbsp;velikostí. Marie se&nbsp;s&nbsp;Nunziatinou dobře zná díky tomu, že&nbsp;si&nbsp;před ní&nbsp;po&nbsp;několik měsíců každý den obnažovala zadek. Marie. Nunziatina jí&nbsp;do&nbsp;něho ochotně a&nbsp;šikovně v&nbsp;rámci sousedské výpomoci vrážela nějaké injekce. Taková věc sblíží lidi navždycky; i&nbsp;když si&nbsp;toho během zdravotnického úkonu třeba ani moc neřeknou, mají pocit, že&nbsp;se&nbsp;dobře znají. Marie ji&nbsp;vyhlíží a&nbsp;volá pozdrav do&nbsp;kuchyňského okna za&nbsp;dědovými zády.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_045.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>