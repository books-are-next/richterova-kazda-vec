<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="25/ Lucie">
    <meta name="apple-mobile-web-app-capable" content="yes">
    <title>25/ Lucie</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_030.html">
    <link rel="next" href="./kazda_vec_at_dospeje_na_sve_misto_032.html">
    <meta name="nb-order" content="27">
    <link rel="self" href="kazda_vec_at_dospeje_na_sve_misto_031.html">
    <meta name="nb-identifier" content="richterova-kazda-vec-at-dospeje-na-sve-misto-0f9964a">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2296" data-nb-chars="14100">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_030.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="9"><span class="idea" data-nb-ref-number="1" id="idea1" data-nb-words="2" data-nb-chars="9">25/ Lucie</span></h1>
        <section>
          <p class="chunk" data-nb-ref-number="2" data-nb-words="50" data-nb-chars="319"><span class="idea" data-nb-ref-number="2" id="idea2" data-nb-words="50" data-nb-chars="319">Lucie drkotá dětským kočárem po&nbsp;hrbolaté prašné cestě od&nbsp;starého patrového domku na&nbsp;okraji Kohoutovic u&nbsp;Brna k&nbsp;nové samoobsluze na&nbsp;ještě nehotovém sídlišti. Její syn se&nbsp;jmenuje Jurij Alexejevič. Lucie se&nbsp;těší, že&nbsp;za&nbsp;nimi brzo přijede Alexej z&nbsp;Leningradu, kterému říká Petrohrad. Z&nbsp;Petrohradu, kterému se&nbsp;říká Leningrad.</span></p>
          <p class="chunk" data-nb-ref-number="3" data-nb-words="103" data-nb-chars="604"><span class="idea" data-nb-ref-number="3" id="idea3" data-nb-words="103" data-nb-chars="604">Jurij má&nbsp;vlasy jako sluneční paprsky a&nbsp;Lucie je&nbsp;ráda, že&nbsp;se&nbsp;syn už&nbsp;brzy podívá do&nbsp;tmavomodrých očí svého otce. Chybí několik bumážek, podpisů a&nbsp;razítek, aby Alexej mohl přijet. Přál si&nbsp;být s&nbsp;ní při porodu, chtěl slyšet první nadechnutí dítěte, dívat se&nbsp;Lucii do&nbsp;očí a&nbsp;stírat jí&nbsp;z&nbsp;čela pot. Kdyby se&nbsp;mu&nbsp;podařilo přesvědčit vrchní sestru i&nbsp;lékaře, aby mu&nbsp;půjčili bílý plášť a&nbsp;pustili na&nbsp;porodní sál, bylo by&nbsp;to&nbsp;v&nbsp;Brně poprvé, protože něco takového v&nbsp;porodnici na&nbsp;Gorkého náměstí nikdy neslyšeli, nikdy nedovolili, nikdy ani v&nbsp;myšlence nepřipustili, protože socialistické zdravotnictví přece dbá na&nbsp;hygienu.</span></p>
          <p class="chunk" data-nb-ref-number="4" data-nb-words="105" data-nb-chars="626"><span class="idea" data-nb-ref-number="4" id="idea4" data-nb-words="105" data-nb-chars="626">Alexej však nepřijel za&nbsp;Lucií a&nbsp;nepolidštil socialistické porodnictví v&nbsp;Brně&nbsp;– a&nbsp;to z&nbsp;důvodů, které neměly nic společného s&nbsp;jeho myšlenkami, city ani vůlí. Páni nad doklady a&nbsp;životy lidí mu&nbsp;nedovolili vyjet z&nbsp;Leningradu, z&nbsp;Ruska, ze&nbsp;Sovětského svazu, z&nbsp;té široké strany rodné, o&nbsp;které jsme na&nbsp;školních besídkách zpívali, že&nbsp;tam <em>volně dýšet čelovjék</em>. Čtenář má&nbsp;právo se&nbsp;na&nbsp;tomto místě dozvědět, že&nbsp;Alexej jednoho dne vyhraje nad politickými, ideologickými a&nbsp;historickými důvody, kvůli kterým nedostal pas, a&nbsp;s&nbsp;Lucií a&nbsp;Jurijem bude žít, budou mít ještě dvě děti a&nbsp;malířského génia uplatní. Ten den je&nbsp;ale zatím zatraceně daleko.</span></p>
        </section>
        <section>
          <p class="chunk" data-nb-ref-number="5" data-nb-words="196" data-nb-chars="1171"><span class="idea" data-nb-ref-number="5" id="idea5" data-nb-words="196" data-nb-chars="1171">Vydání pasu se&nbsp;zadrhlo té&nbsp;stejné zimy, kdy na&nbsp;strahovských kolejích nešel proud, a&nbsp;ten den, kdy studenti v&nbsp;malostranských ulicích provolávali „Chceme světlo“, prostál dopoledne ve&nbsp;frontě na&nbsp;oddělení pasů a&nbsp;víz. K&nbsp;poledni se&nbsp;dostal do&nbsp;kanceláře, které vládla mohutná a&nbsp;mocná úřednice. Jen co&nbsp;Alexej pozdravil, pojala k&nbsp;němu nechuť a&nbsp;vlastně i&nbsp;nenávist, protože nechuť už&nbsp;je&nbsp;nenávist a&nbsp;ona ji&nbsp;chová ke&nbsp;všem žadatelům o&nbsp;pas a&nbsp;povolení k&nbsp;cestě na&nbsp;Západ. (Východ a&nbsp;Jih vadí míň, Sever se&nbsp;taky moc nedoporučuje.) Zaprvé se&nbsp;jí&nbsp;znelíbily popelavě plavé vlasy poletující Alexejovi kolem hlavy. Když promluvil, pokazil si&nbsp;to&nbsp;u&nbsp;ní ještě víc: „Je to&nbsp;moje právo, být se&nbsp;svou ženou, když rodí,“ řekl Alexej, jako by&nbsp;byl nechodil do&nbsp;školy v&nbsp;Sovětském svazu. Výjezdní povolení kvůli porodu! Pro chlapa! Ženský kyrysar zvedl zrak ke&nbsp;stropu, Alexej se&nbsp;kousal do&nbsp;rtů a&nbsp;mlčel. Úřednice sklízí ze&nbsp;stolu papíry doplňující žádost o&nbsp;cestu za&nbsp;právoplatnou manželkou a&nbsp;do jednoho překvapeně strčí nos. Znovu si&nbsp;nasadí brýle a&nbsp;potěšeně Alexejovi oznámí: „Vždyť vy&nbsp;nemáte dokončenou povinnou vojenskou službu!“ „Jak to&nbsp;že&nbsp;ne,“ zeptal se&nbsp;malíř hlasem pojednou tichým a&nbsp;hlubokým jako rokle ve&nbsp;skalách.</span></p>
          <p class="chunk" data-nb-ref-number="6" data-nb-words="59" data-nb-chars="378"><span class="idea" data-nb-ref-number="6" id="idea6" data-nb-words="59" data-nb-chars="378">Na&nbsp;Alexejovu žádost o&nbsp;výjezd matrona úhledně vpisuje: „Zamítá se&nbsp;z&nbsp;důvodů nastoupení vojenské služby.“ I&nbsp;Alexejovy vousy ji&nbsp;pobuřují: jen ať&nbsp;ho&nbsp;pěkně ostříhají dohola. Popaměti bere do&nbsp;ruky kulaté razítko, zvedá je&nbsp;nad bumážku, namíří na&nbsp;podpis a&nbsp;skoro něžně přitiskne. Kolem žaludku se&nbsp;jí&nbsp;rozlévá slast z&nbsp;krutosti, oblíbené potravy vyprahlých srdcí, když konají svou povinnost.</span></p>
        </section>
        <section>
          <p class="chunk" data-nb-ref-number="7" data-nb-words="277" data-nb-chars="1689"><span class="idea" data-nb-ref-number="7" id="idea7" data-nb-words="277" data-nb-chars="1689">Jurij se&nbsp;narodil v&nbsp;únoru roku 1968, počali ho&nbsp;v&nbsp;Leningradě, když tam Lucie přijela na&nbsp;studijní pobyt jako posluchačka fakulty novinářství. Hned se&nbsp;také vzali, aby Alexej mohl za&nbsp;Lucií přijet dřív, než se&nbsp;dítě narodí. Pravda ovšem je, že&nbsp;i&nbsp;kdyby se&nbsp;nakrásně do&nbsp;Brna dostal, do&nbsp;porodního sálu by&nbsp;ho&nbsp;byli stejně nepustili. Vždyť v&nbsp;porodnici na&nbsp;Gorkého náměstí nepouštěli otce ani na&nbsp;pokoje rodiček, novorozence střežili ve&nbsp;zvláštní místnosti, kam směl vkročit jen kvalifikovaný personál. Matky kojily podle přesného časového harmonogramu a&nbsp;děti mohli vidět jen manželé matek na&nbsp;pokojích v&nbsp;přízemí. Nosili si&nbsp;z&nbsp;domu stoličky, lezli na&nbsp;ně&nbsp;v&nbsp;době kojení a&nbsp;tiskli nosy na&nbsp;zavřené okno s&nbsp;dvojitým sklem. Maminky s&nbsp;bílou hygienickou rouškou přes ústa zvedaly čerstvě napojené kojence do&nbsp;oken, aby je&nbsp;otcové mohli spatřit. Za&nbsp;dvojitým oknem, v&nbsp;županu a&nbsp;s&nbsp;náhubkem si&nbsp;byly všechny matky podobné, ne&nbsp;vždycky se&nbsp;otcové dívali na&nbsp;vlastní ženu a&nbsp;vlastní dítě. Hlasy frustrovaných manželek snažících se&nbsp;upoutat pravého otce k&nbsp;pravému dítěti k&nbsp;nim nedoléhaly, gestikulace s&nbsp;náhubky nebyla dostatečně výmluvná, nevědomí otcové však byli spokojeni a&nbsp;navzájem si&nbsp;ochotně půjčovali stoličky. Jistě by&nbsp;nechali i&nbsp;Alexeje, aby se&nbsp;skrz sklo podíval, a&nbsp;on už&nbsp;by&nbsp;Lucii poznal. Kromě toho by&nbsp;se&nbsp;Alexejovi podařilo nenápadně proklouznout kolem vrátnice až&nbsp;ke&nbsp;dveřím zavřeného porodního oddělení, Lucie by&nbsp;za&nbsp;ním na&nbsp;chvíli vyběhla z&nbsp;přísně hygienické chodby do&nbsp;chodby méně hygienické, aby ji&nbsp;objal. Protože to&nbsp;přece Lucie po&nbsp;porodu nejvíc potřebovala, aby ji&nbsp;objal. I&nbsp;na prašné cestě k&nbsp;samoobsluze Lucie potřebuje, aby ji&nbsp;Alexej objal. Nebo aby na&nbsp;ni&nbsp;čekal doma. Kočárek nadskakuje na&nbsp;kamenech a&nbsp;Jurij zavírá modré oči.</span></p>
        </section>
        <section>
          <p class="chunk" data-nb-ref-number="8" data-nb-words="70" data-nb-chars="426"><span class="idea" data-nb-ref-number="8" id="idea8" data-nb-words="70" data-nb-chars="426">Jurijovi je&nbsp;půl roku, bumážky pro Alexeje nejsou a&nbsp;tak honem nebudou, protože nastoupil vojenskou službu jako tankista. Dokud byl na&nbsp;Akademii, měl studentské úlevy, ale pokud chce za&nbsp;Lucií, musí vojnu dosloužit podle předpisů, jinak pas nedostane. Hlavně ať&nbsp;neříká, že&nbsp;je&nbsp;pacifista, to&nbsp;by&nbsp;si&nbsp;vojnu odsloužil rovnou na&nbsp;Sibiři a&nbsp;mohla by&nbsp;trvat deset let. Tohle všechno Lucie ještě neví, už&nbsp;tři měsíce nedostává od&nbsp;Alexeje poštu.</span></p>
          <p class="chunk" data-nb-ref-number="9" data-nb-words="188" data-nb-chars="1169"><span class="idea" data-nb-ref-number="9" id="idea9" data-nb-words="188" data-nb-chars="1169">Když ji&nbsp;s&nbsp;Jurijem propouštěli z&nbsp;porodnice, jel pro ně&nbsp;můj táta Josef. Já&nbsp;jsem neměl auto ani řidičák, a&nbsp;tak jsme zatím s&nbsp;Kristýnkou vytápěli kohoutovický baráček a&nbsp;čekali slavnostně. Ještě na&nbsp;podzim Ota se&nbsp;svou tesařskou partou vyspravil střechu, Filip vybílil stěny tří pokojů a&nbsp;chodby. Ty&nbsp;úpravy přijal starý majitel domku, pan Procházka, místo nájemného na&nbsp;rok. Kristýnka ušila záclony do&nbsp;ložnice a&nbsp;do dětského pokoje a&nbsp;taky povlečení, které bude mít Jurij v&nbsp;kolébce, totiž v&nbsp;prádelním koši jako kolébka vystlaném. Uvítání bylo něžné a&nbsp;sváteční, Lucie nebyla smutná, nevěděla ještě, že&nbsp;Alexej nepřijede kvůli vojenské službě, myslela, že&nbsp;má&nbsp;jen malé zpoždění. V&nbsp;ložnici visel obrázek, ze&nbsp;kterého něžně vyzařovala andělská tvář Jurije, až&nbsp;mu&nbsp;bude dvanáct. Nebo je&nbsp;to&nbsp;Alexej, když mu&nbsp;dvanáct bylo? Vlasy svítí zlatě jako báň chrámu svatého Spasitele na&nbsp;Něvském prospektu. Lucie si&nbsp;obrázek přivezla v&nbsp;kufru bez rámu, celníky přesvědčila, že&nbsp;je&nbsp;to&nbsp;jen drobný suvenýr. Za&nbsp;andělskou tváří na&nbsp;obraze je&nbsp;vidět husté, tmavé a&nbsp;špinavé harampádí, oprýskané domy a&nbsp;tři nahrblé ženské postavy otočené k&nbsp;divákovi zády. Takový realistický průhled z&nbsp;ulice před Alexejovým ateliérem.</span></p>
        </section>
        <section>
          <p class="chunk" data-nb-ref-number="10" data-nb-words="71" data-nb-chars="464"><span class="idea" data-nb-ref-number="10" id="idea10" data-nb-words="71" data-nb-chars="464">Ano, Alexej maluje svaté tváře na&nbsp;pekelná pozadí; pekelná je&nbsp;například ulice, kde bydlí, hlavně o&nbsp;sobotních nocích, když tam opilé bandy hulákají a&nbsp;rozbíjejí flašky od&nbsp;vodky. Ráno jsou chodník i&nbsp;silnice pokryté střepy, sklo rachotí, když je&nbsp;metaři v&nbsp;neděli dopoledne shrabují a&nbsp;sypou do&nbsp;otlučených náklaďáků, třesk probouzí spáče z&nbsp;kocoviny, přehluší i&nbsp;vyzvánění ze&nbsp;Svatého Spasitele. Jako pozadí asketických tváří maluje Alexej taky skládky a&nbsp;opuštěná staveniště.</span></p>
          <p class="chunk" data-nb-ref-number="11" data-nb-words="67" data-nb-chars="452"><span class="idea" data-nb-ref-number="11" id="idea11" data-nb-words="67" data-nb-chars="452">Ateliér je&nbsp;v&nbsp;polorozpadlé fabrice ukryté mezi domy, ze&nbsp;stěn a&nbsp;štaf­lí tam hledí na&nbsp;návštěvníka tváře svatých a&nbsp;taky postavy z&nbsp;Gogola, Dostojevského nebo Andreje Bělého; Lucie ty&nbsp;figury poznává, jako kdyby ve&nbsp;slavné minulosti Sankt-Petěrburgu byla doma, Alexej je&nbsp;přenesl tajnou časovou kličkou z&nbsp;Pitěru do&nbsp;Leningradu. Oči jsou obrácené vzhůru, ošklivé pozadí statečně snášejí, výraz tváří se&nbsp;podobá výrazu středověkých mučedníků upalovaných na&nbsp;hranici.</span></p>
          <p class="chunk" data-nb-ref-number="12" data-nb-words="94" data-nb-chars="693"><span class="idea" data-nb-ref-number="12" id="idea12" data-nb-words="94" data-nb-chars="693">Do&nbsp;Leningradu přijela Lucie jako studentka žurnalistiky na&nbsp;stipendium, které dostala, jelikož uměla z&nbsp;celého ročníku nejlíp rusky, mohla recitovat zpaměti Poému konce Mariny Cvetajevové a&nbsp;Rekviem Anny Achmatovové (raději se&nbsp;s&nbsp;těmi verši v&nbsp;Leningradu moc nepředvádějte, radila docentka ruštiny). „Odneste lampy!“ volá Achmatovová, aby respektovali aspoň bolest. Lucie navrhuje, že&nbsp;by&nbsp;v&nbsp;Sovětském svazu eventuálně recitovala Majakovského milionoprstovou stranu, ale to&nbsp;docentka rozhodně zavrhuje. Stačí, že&nbsp;studentka má&nbsp;přečtenou knihovnu po&nbsp;dědovi Ferdovi, Čechova, Tolstého, Andrejeva, Turgeněva, míní komise. Kromě toho nikdo jiný z&nbsp;fakulty o&nbsp;cestu na&nbsp;leningradskou novinářskou školu nestojí.</span></p>
        </section>
        <section>
          <p class="chunk" data-nb-ref-number="13" data-nb-words="105" data-nb-chars="620"><span class="idea" data-nb-ref-number="13" id="idea13" data-nb-words="105" data-nb-chars="620">Lucie se&nbsp;dostala na&nbsp;novinařinu hladce, k&nbsp;dobrému jí&nbsp;byl i&nbsp;stranický profil milicionáře Vraného. O&nbsp;existenci Jiřího Pátka, odsouzeného v&nbsp;kontumaci k&nbsp;pěti letům vězení nepodmíněně za&nbsp;to, že&nbsp;v&nbsp;roce 1950 odešel z&nbsp;naší krásné země, neměl na&nbsp;osobním oddělení univerzity nikdo ponětí. To&nbsp;zas ředitel dvanáctiletky Nerudík dobře věděl a&nbsp;taky se&nbsp;jednou Lucie zeptal, za&nbsp;co&nbsp;že&nbsp;byl její vlastní otec odsouzen. Lucie se&nbsp;podívala Nerudíkovi do&nbsp;očí a&nbsp;řekla tiše, skoro šeptem: „Šel, kam chtěl.“ Ředitel se&nbsp;otočil k&nbsp;oknu a&nbsp;přemýšlel. Nebo snad Luciinu odpověď neslyšel? Lucie se&nbsp;chvíli dívala na&nbsp;jeho záda a&nbsp;pak tiše vyšla z&nbsp;ředitelny.</span></p>
        </section>
        <section>
          <p class="chunk" data-nb-ref-number="14" data-nb-words="141" data-nb-chars="865"><span class="idea" data-nb-ref-number="14" id="idea14" data-nb-words="141" data-nb-chars="865">Přijímací komisi, milicionáři Aloisovi ani vlastní matce Lucie neprozradila, že&nbsp;jí&nbsp;v&nbsp;Grandu, na&nbsp;posledním rakousko-brněnském obědě v&nbsp;sále se&nbsp;zimní zahradou a&nbsp;akváriem, Ríza nenápadně strčila do&nbsp;ruky na&nbsp;osmkrát složený průklepový papír. Byl to&nbsp;dopis od&nbsp;Jiřího Pátka. Po&nbsp;letech vyhledal Rízu ve&nbsp;Vídni a&nbsp;dozvěděl se, že&nbsp;Lucie žije v&nbsp;bytě s&nbsp;milicionářem, který každý pátek odpoledne leští kliky a&nbsp;přezouvá se&nbsp;do&nbsp;pantoflí přede dveřmi na&nbsp;chodbě, protože i&nbsp;v&nbsp;předsíni jsou perské koberce. Bytu ve&nbsp;vídeňském stylu kraluje Teresie, Jiřího první manželka. Druhá, vídeňská manželka Jiřího Pátka nedávno zemřela a&nbsp;Jiřímu se&nbsp;stýská. „Přijeď za&nbsp;mnou, milá Lucie, rád ti&nbsp;zařídím studium ve&nbsp;Vídni nebo v&nbsp;Berlíně nebo v&nbsp;Paříži nebo v&nbsp;Londýně,“ napsal do&nbsp;dopisu svěřeného Ríze. Přijeď za&nbsp;mnou, pracuji jako ředitel fakultní knihovny a&nbsp;moc mi&nbsp;na&nbsp;tom záleží, abys měla dobré vzdělání.</span></p>
          <p class="chunk" data-nb-ref-number="15" data-nb-words="72" data-nb-chars="444"><span class="idea" data-nb-ref-number="15" id="idea15" data-nb-words="72" data-nb-chars="444">Ten dopis četla Lucie na&nbsp;záchodě v&nbsp;Grandu, protože nechtěla, aby si&nbsp;milicionář všiml, že&nbsp;dostala od&nbsp;Rízy nějaký papír. Pečlivě ho&nbsp;schovala ve&nbsp;vnitřní kapse sportovní bundy na&nbsp;zip. Ani Ríza nechce, aby se&nbsp;prozradilo, že&nbsp;už&nbsp;zas dělá spojku jako za&nbsp;války, ani její manžel Karl Husserlin to&nbsp;nechce. Lucie se&nbsp;rozhodne, že&nbsp;tenoučká strojopisná stránka od&nbsp;neznámého tatínka ji&nbsp;musí přenést přes zadrátované, zaminované, zasrané hranice a&nbsp;otevřít svět.</span></p>
        </section>
        <section>
          <p class="chunk" data-nb-ref-number="16" data-nb-words="75" data-nb-chars="454"><span class="idea" data-nb-ref-number="16" id="idea16" data-nb-words="75" data-nb-chars="454">Studijní pobyt v&nbsp;Petěrburgu je&nbsp;prvním krokem na&nbsp;cestě za&nbsp;otcem. Přes Leningrad do&nbsp;Vídně je&nbsp;cesta dlouhá a&nbsp;klikatá, ale Lucie nepochybuje, že&nbsp;další kroky ji&nbsp;jednoho dne určitě přivedou do&nbsp;fakultní knihovny, kde na&nbsp;ni&nbsp;Jiří Pátek čeká. Ve&nbsp;Vídni nebude muset skládat zkoušky ze&nbsp;zfalšovaného dělnického hnutí, prolhaného komunismu a&nbsp;vymyšlené historie. Hlavně bude cestovat, s&nbsp;Alexejem, jak se&nbsp;v&nbsp;Pitěru ukázalo, a&nbsp;hlavně s&nbsp;ním bude žít. Setkali se&nbsp;v&nbsp;Ermitáži.</span></p>
          <p class="chunk" data-nb-ref-number="17" data-nb-words="89" data-nb-chars="513"><span class="idea" data-nb-ref-number="17" id="idea17" data-nb-words="89" data-nb-chars="513">Kdybych řekl, že&nbsp;se&nbsp;v&nbsp;Ermitáži ztratili, bylo by&nbsp;to&nbsp;přesnější. Uviděli se&nbsp;naráz, přišli k&nbsp;sobě v&nbsp;jiném času nebo prostoru a&nbsp;nezávisle na&nbsp;své momentální vůli. Alexej se&nbsp;Lucii podíval do&nbsp;očí a&nbsp;řekl: „Jsi krásná.“ Než si&nbsp;Lucie stačila prohlédnout jeho tvář a&nbsp;postavu, vyzvedla ji&nbsp;síla Alexejova pohledu do&nbsp;výšky, kde nebyl křišťálový lustr, kde nebyl štukovaný strop, kde bylo jen světlo. Pokud to&nbsp;nebyla tma. Možná ta&nbsp;zázračná síla byla její, nebo docela neznámá, Lucie už&nbsp;ví, že&nbsp;může opustit tělo a&nbsp;zakusit štěstí.</span></p>
          <p class="chunk" data-nb-ref-number="18" data-nb-words="119" data-nb-chars="717"><span class="idea" data-nb-ref-number="18" id="idea18" data-nb-words="119" data-nb-chars="717">Chodili poloprázdnými jarními ulicemi, podél Něvy, podél kanálů, po&nbsp;nábřeží a&nbsp;pobřeží i&nbsp;přes obrovské zelené parky. Noci byly bílé i&nbsp;v&nbsp;Alexejově pokojíku za&nbsp;ateliérem na&nbsp;leningradském předměstí. Lucie si&nbsp;zamilovala vůni ateliéru a&nbsp;lidi, kteří tam zajdou na&nbsp;kus řeči a&nbsp;okouknout, co&nbsp;mají malíři nového na&nbsp;štaflích. Nosili také knížky opisované na&nbsp;stroji a&nbsp;půjčovali je&nbsp;té&nbsp;hezké plavovlásce odkudsi z&nbsp;Československa. Všimli si, že&nbsp;si&nbsp;Lucie přes noc zapamatuje jména básníků i&nbsp;nové básně. Na&nbsp;fakultě o&nbsp;nich nikdy neslyšela, čte nedočkavě a&nbsp;už taky něco překládá, cítí se&nbsp;ve&nbsp;své kůži v&nbsp;Pitěru i&nbsp;v&nbsp;bohémském lokále Malé Sadové, kde se&nbsp;scházejí malíři a&nbsp;básníci, kteří znají zpaměti nesrovnatelně víc ruských veršů než ona.</span></p>
          <p class="chunk" data-nb-ref-number="19" data-nb-words="110" data-nb-chars="696"><span class="idea" data-nb-ref-number="19" id="idea19" data-nb-words="110" data-nb-chars="696">Alexejovi vlasy opravdu trčí do&nbsp;všech stran kolem hlavy, vousy se&nbsp;kudrnatě vinou kolem brady. Lucii to&nbsp;připadá ohromné, říká si, že&nbsp;ty&nbsp;vlasy jsou zhuštěné světlo, které do&nbsp;Alexeje vstupuje a&nbsp;zase z&nbsp;něho vystupuje, když se&nbsp;ruka se&nbsp;štětcem a&nbsp;barvou dotýká plátna. Alexej je&nbsp;přesvědčený, že&nbsp;se&nbsp;jednoho dne Sankt-Petěrburgu přestane říkat Leningrad. A&nbsp;že vyjde najevo, kdo byl syfilitický tyran s&nbsp;bradkou, který z&nbsp;výstřelu křižníku Aurora udělal signál k&nbsp;vyvražďování ruského národa. Nejen ruského. Ode dne, kdy Vladimir Uljanov vylezl ze&nbsp;zaplombovaného vagonu na&nbsp;petěrburském vokzále uplynulo právě půl století, křižník kotví na&nbsp;Něvě a&nbsp;jeho silueta se&nbsp;rýsuje pod mléčným nebem proti nočnímu nábřeží.</span></p>
        </section>
        <section>
          <p class="chunk" data-nb-ref-number="20" data-nb-words="114" data-nb-chars="708"><span class="idea" data-nb-ref-number="20" id="idea20" data-nb-words="114" data-nb-chars="708">O&nbsp;historii Ruska se&nbsp;poslední dobou leccos šeptalo i&nbsp;u&nbsp;Lazarů, nejčernější zprávy tam o&nbsp;sobotních večerech přinášel básník Pocel: mluvil o&nbsp;Mandelštamovi a&nbsp;jeho ženě Naděždě, která se&nbsp;naučila celé Osipovo dílo zpaměti. Zachránila básně, ale neví, kde leží jeho tělo. Anně Achmatovové zabili muže i&nbsp;syna a&nbsp;Marina, hrdá Marina zasvěcená lásce a&nbsp;duchu ruského jazyka, zabila sama sebe, když se&nbsp;po&nbsp;letech do&nbsp;své země vrátila. Lena Karafiátová nesnáší, že&nbsp;Pocel o&nbsp;těch věcech mluví potichu, skoro šeptá: nadechne se&nbsp;zhluboka a&nbsp;překřičí Pocela i&nbsp;svého muže, který se&nbsp;ji&nbsp;snaží ztišit. „Stalin vyvražďoval národy!“ Mocné volání Leny Karafiátové se&nbsp;rozléhá jako nářek z&nbsp;nesnesitelné bolesti, na&nbsp;kterou není možné umřít.</span></p>
          <p class="chunk" data-nb-ref-number="21" data-nb-words="74" data-nb-chars="399"><span class="idea" data-nb-ref-number="21" id="idea21" data-nb-words="74" data-nb-chars="399">Ano, je&nbsp;hrozné s&nbsp;takovou bolestí žít, ale nepřipadá v&nbsp;úvahu z&nbsp;ní uhnout. Lucie se&nbsp;tenkrát rozhodla pro cosi, co&nbsp;nemělo jméno. Zní divně říct, že&nbsp;Lucie byla té&nbsp;bolesti věrná, ale bylo tomu tak a&nbsp;Alexej přesně toto vycítil. Bolest se&nbsp;mění v&nbsp;sílu a&nbsp;ve schopnost poznání. Lucie studuje novinařinu, ale novinařina je&nbsp;málo, je&nbsp;nic, Lucie tuší, že&nbsp;ta&nbsp;pravá věc, kterou v&nbsp;životě má&nbsp;udělat, na&nbsp;ni&nbsp;někde čeká.</span></p>
        </section>
        <section>
          <p class="chunk" data-nb-ref-number="22" data-nb-words="31" data-nb-chars="191"><span class="idea" data-nb-ref-number="22" id="idea22" data-nb-words="31" data-nb-chars="191">Když bylo jasné, že&nbsp;počali děťátko, vzali se&nbsp;na&nbsp;radnici, nebo jak se&nbsp;ten nevkusně vyzdobený úřad jmenoval. Za&nbsp;svědky šli Alexejovi kolegové, malíři, kteří s&nbsp;ním sdílejí fabričku jako ateliér.</span></p>
          <p class="chunk" data-nb-ref-number="23" data-nb-words="84" data-nb-chars="493"><span class="idea" data-nb-ref-number="23" id="idea23" data-nb-words="84" data-nb-chars="493">Lucie se&nbsp;z&nbsp;Leningradu vrátila v&nbsp;září a&nbsp;nikomu nic nevyprávěla, jen matce Kateřině Tiché klidně a&nbsp;věcně oznámila, že&nbsp;čeká děťátko a&nbsp;s&nbsp;kým. Alois se&nbsp;to&nbsp;dozvěděl teprve, když bylo nad slunce jasné, že&nbsp;chodí s&nbsp;bříškem, ale to&nbsp;už&nbsp;se&nbsp;stěhovala do&nbsp;starých Kohoutovic, kde si&nbsp;pronajala zašlý baráček. Je&nbsp;tam dost místa i&nbsp;na malířský ateliér. Převezli jsme tam s&nbsp;Josefem kupu knížek, které nakoupila po&nbsp;antik­variátech a&nbsp;v&nbsp;podniku Sovětská kniha, kde byly nejlevnější, zato na&nbsp;velmi nekvalitním papíře.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_032.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>