<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="23/ Chceme světlo">
    <meta name="apple-mobile-web-app-capable" content="yes">
    <title>23/ Chceme světlo</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_028.html">
    <link rel="next" href="./kazda_vec_at_dospeje_na_sve_misto_030.html">
    <meta name="nb-order" content="25">
    <link rel="self" href="kazda_vec_at_dospeje_na_sve_misto_029.html">
    <meta name="nb-identifier" content="richterova-kazda-vec-at-dospeje-na-sve-misto-b589096">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1460" data-nb-chars="9198">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_028.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="17"><span class="idea" data-nb-ref-number="1" id="idea1" data-nb-words="3" data-nb-chars="17">23/ Chceme světlo</span></h1>
        <section>
          <p class="chunk" data-nb-ref-number="2" data-nb-words="110" data-nb-chars="684"><span class="idea" data-nb-ref-number="2" id="idea2" data-nb-words="110" data-nb-chars="684">Rok 1968, který měl otřást světem, byl počat o&nbsp;Vánocích 1967 v&nbsp;Praze, v&nbsp;nevzhledných, bunkrově šedivých promrzlých krabicích. Tak se&nbsp;vysokoškolské koleje na&nbsp;strahovském vrchu jevily svým obyvatelům i&nbsp;Kristýnce, když chodila za&nbsp;Zarim. Právě mu&nbsp;nesla kožešinovou beranici na&nbsp;uši, kterou měl Filip doma roky&nbsp;– a&nbsp;nenosil. Šedivé bylo i&nbsp;prostranství, kde koleje stály, vítr šlehal do&nbsp;tváří i&nbsp;do holé země, protože v&nbsp;adventním čase pozdní éry prezidenta a&nbsp;tajemníka Červeného nepokryl půdu žádný milosrdný sníh. Mrazy uhodily do&nbsp;holé země a&nbsp;už druhý týden nefungovalo topení, elektrický proud měl výpadky, snad kvůli poruše, snad aby se&nbsp;šetřilo, nikdo nevěděl a&nbsp;všichni toho měli plné zuby.</span></p>
          <p class="chunk" data-nb-ref-number="3" data-nb-words="247" data-nb-chars="1487"><span class="idea" data-nb-ref-number="3" id="idea3" data-nb-words="247" data-nb-chars="1487">Studenti zapalovali svíčky na&nbsp;pokojích už&nbsp;před třetí, ne&nbsp;proto, že&nbsp;se&nbsp;blížil advent, ale že&nbsp;dny byly krátké a&nbsp;trvale soumračné. Správa kolejí z&nbsp;technických důvodů rezignovala na&nbsp;výkon služby, včetně dozoru a&nbsp;úklidu: „Ať se&nbsp;zahřívají, jak umí, stejně se&nbsp;tam pořád souloží,“ řekl technik topenář přísným babám vrátným, které měly za&nbsp;úkol psát do&nbsp;zpráv pro Státní bezpečnost, kdo souloží s&nbsp;kým, zejména u&nbsp;cizinců to&nbsp;bylo důležité. Zari si&nbsp;na&nbsp;noc navlékal spodky i&nbsp;svršky, svetry a&nbsp;kabát, čepici a&nbsp;rukavice a&nbsp;ještě se&nbsp;balil do&nbsp;dek. V&nbsp;ledárně se&nbsp;souložit nedá, to&nbsp;si&nbsp;mohl topenář představit, i&nbsp;vrátná, která důležitě a&nbsp;pomalu zapisovala Kristýnčino jméno podle občanského průkazu do&nbsp;knihy návštěv. Ani studovat není možné v&nbsp;ledárně, s&nbsp;horkým termoforem v&nbsp;klíně. Pára šla Zarimu od&nbsp;úst, i&nbsp;Kristýnce. Rozhodla se, že&nbsp;Zariho přestěhuje k&nbsp;Otovi, dokud se&nbsp;situace nenapraví, ale nechtělo se&nbsp;mu, myslel, že&nbsp;zima na&nbsp;kolejích nemůže tak dlouho trvat, měl na&nbsp;pokoji kytaru a&nbsp;saxofon a&nbsp;kamaráda, který působil i&nbsp;přes černou kůži promodrale. Chodil studovat do&nbsp;knihovny a&nbsp;to znamenalo přivstat si&nbsp;na&nbsp;šestou a&nbsp;stát ve&nbsp;frontě před sedmou, aby dostal místo na&nbsp;osmou. Elektrické vařiče nefungovaly, voda tekla ledová, i&nbsp;špína na&nbsp;umyvadlech tuhla, ale Kristýnka vytáhla z&nbsp;tašky skládací lihový vařič od&nbsp;Oty, vhodný i&nbsp;na stanování. Vzala čajovou konvici, otevřela dveře, aby došla pro vodu do&nbsp;zaneřáděné koupelny, a&nbsp;právě v&nbsp;tu chvíli se&nbsp;rozlehl mohutný, poněkud podrážděný, ale rozhodný hlas: „Chceme světlo!“</span></p>
          <p class="chunk" data-nb-ref-number="4" data-nb-words="100" data-nb-chars="638"><span class="idea" data-nb-ref-number="4" id="idea4" data-nb-words="100" data-nb-chars="638">Za&nbsp;jistých okolností může takto kratičká věta obsáhnout bezprostřední sdělení i&nbsp;nejnaléhavější, nejušlechtilejší a&nbsp;nejvyšší přání. Volání „Chceme světlo“ se&nbsp;rozeznělo útrobami šedivých krabic, přeskakovalo z&nbsp;jedné na&nbsp;druhou jako plamen, vlastně samo už&nbsp;jakési světlo zažíhalo. Bystří studenti hned pochopili, jak velikou moc ta&nbsp;dvě slova mají. Zari ze&nbsp;sebe svlékl dva svetry, nechal si&nbsp;jen jeden a&nbsp;přes ten navlékl svůj až&nbsp;moc kvalitní a&nbsp;elegantní zimák přivezený z&nbsp;New Yorku. Seběhli před budovu označenou C2 a&nbsp;viděli, že&nbsp;z&nbsp;ledových krabic vybíhají do&nbsp;šedivého dne desítky, stovky mladých lidí, kteří vědí, kam jít, nebo aspoň kam mířit.</span></p>
          <p class="chunk" data-nb-ref-number="5" data-nb-words="103" data-nb-chars="612"><span class="idea" data-nb-ref-number="5" id="idea5" data-nb-words="103" data-nb-chars="612">Světlo. To&nbsp;bylo na&nbsp;začátku, protože Slovo bylo světlo a&nbsp;světlo byl život lidí, tak si&nbsp;to&nbsp;Kristýnka pamatovala. Studenti se&nbsp;shlukli do&nbsp;houfu, seběhli na&nbsp;Pohořelec a&nbsp;zamířili dolů do&nbsp;města kolem Strahovského kláštera, kde od&nbsp;dvanáctého století až&nbsp;do&nbsp;roku 1950 sídlil řád premonstrátů. Roku 1950 kněží zmizeli z&nbsp;malebného kláštera nad Prahou a&nbsp;byli na&nbsp;řadu let internováni. Na&nbsp;střední škole se&nbsp;v&nbsp;občanské výchově kromě lepení řetězů na&nbsp;vánoční jolku učilo, že&nbsp;církev znamená tmářství. Tedy tmu. Kněží mizeli v&nbsp;temných kobkách a&nbsp;v&nbsp;uranových šachtách. Kde byla tma a&nbsp;kde světlo? Ta&nbsp;otázka se&nbsp;poprvé rozletěla do&nbsp;ulic.</span></p>
          <p class="chunk" data-nb-ref-number="6" data-nb-words="92" data-nb-chars="593"><span class="idea" data-nb-ref-number="6" id="idea6" data-nb-words="92" data-nb-chars="593">Studenti měli po&nbsp;kapsách plno svíček, taky baterky nezbytné k&nbsp;použití kolejních záchodů, které už&nbsp;páchly. Kužel světla odhaloval špinavé útroby záchodových mís. Latríny na&nbsp;cele jsou naopak vzorně vydrhnuté. Vězni pijí vodu z&nbsp;trubky ústící v&nbsp;záchodové díře. Jiný zdroj vody na&nbsp;cele není. Město bylo napohled pusté a&nbsp;prázdné, lidé se&nbsp;shromažďovali za&nbsp;osvětlenými i&nbsp;neosvětlenými okny, někteří je&nbsp;obezřetně otevírali a&nbsp;vykláněli se, aby zjistili, co&nbsp;se&nbsp;děje. Někdo zamával, někdo naopak prudce přirazil okenici a&nbsp;nervózně stáhnul záclony. Někdo sešel dolů a&nbsp;přidal se&nbsp;ke&nbsp;studentům. Chceme světlo.</span></p>
          <p class="chunk" data-nb-ref-number="7" data-nb-words="96" data-nb-chars="663"><span class="idea" data-nb-ref-number="7" id="idea7" data-nb-words="96" data-nb-chars="663">Před Hradem, kde sídlil prezident a&nbsp;tajemník Červený, volání „Chceme světlo“ zesílilo. Urostlí vojáci hradní stráže zůstali na&nbsp;svých místech, v&nbsp;pozoru, ani nemrkli. Kristýnka marně čekala, že&nbsp;budou na&nbsp;spontánní manifestaci mrkat přinejmenším rychleji, ale měli nacvičený bezvadný stoj v&nbsp;pozoru a&nbsp;nic je&nbsp;nevyvedlo z&nbsp;profesionální strnulosti. I&nbsp;fyziologicky nezbytné mrkání měli nacvičené, muselo být nenápadné, skoro nepozorovatelné. Nožná mají v&nbsp;očích zvlhčovací kapky, aby nemuseli mrkat, napadlo nedostudovanou lékařku. Nerudovou ulicí scházel průvod do&nbsp;města opatrně jako slepec o&nbsp;holi, přitom ale dál narůstal. A&nbsp;jak se&nbsp;rozrůstal průvod, rostl i&nbsp;smysl světla.</span></p>
          <p class="chunk" data-nb-ref-number="8" data-nb-words="122" data-nb-chars="752"><span class="idea" data-nb-ref-number="8" id="idea8" data-nb-words="122" data-nb-chars="752">Když není elektřina, máme přece právo volat „Chceme světlo“. Chůze rozehřála zkřehlá těla, houf s&nbsp;dupotem prolétl Malostranským náměstím a&nbsp;zamířil přes Karmelitskou k&nbsp;mostu 1. máje. I&nbsp;ulice měly špatně osvětlení, tmavé kusy omítky často padaly do&nbsp;dvorů, někdy i&nbsp;na ulici, na&nbsp;chodnících překážela nebezpečná lešení, přes která slunce nepronikalo do&nbsp;bytů. Jen vzácně se&nbsp;na&nbsp;nich někdo vyskytnul, jen Ota se&nbsp;svou partou zrovna jedno lešení montoval u&nbsp;schodů k&nbsp;Jánskému vršku, aby restaurovali polorozpadlý barokní dům. Když se&nbsp;nespořádaný průvod přiblížil, vylezl Ota do&nbsp;výšky prvního patra a&nbsp;uviděl Kristýnku se&nbsp;Zarim, jak se&nbsp;drží za&nbsp;ruce. Nic nevykřikovali, jen se&nbsp;usmívali a&nbsp;byli zvědaví. Ota na&nbsp;ně&nbsp;zavolal z&nbsp;lešení, sešplhal dolů a&nbsp;přidal se&nbsp;k&nbsp;průvodu.</span></p>
        </section>
        <section>
          <p class="chunk" data-nb-ref-number="9" data-nb-words="59" data-nb-chars="355"><span class="idea" data-nb-ref-number="9" id="idea9" data-nb-words="59" data-nb-chars="355">Policie zvaná bezpečnost bystře pochopila, že&nbsp;slova „Chceme světlo“ jsou velmi nebezpečná. Ostatně nebezpečný je&nbsp;každý shluk obyvatelstva, ať&nbsp;volá, co&nbsp;volá. A&nbsp;hlavně je&nbsp;zakázaný. Protože každý průvod, který není povolený, je&nbsp;zakázaný. Policie ovšem také ví, že&nbsp;světlo je&nbsp;opakem tmy. A&nbsp;že ten, kdo volá „Chci světlo“, říká, že&nbsp;žije ve&nbsp;tmě. Copak to&nbsp;se&nbsp;smí?</span></p>
          <p class="chunk" data-nb-ref-number="10" data-nb-words="70" data-nb-chars="428"><span class="idea" data-nb-ref-number="10" id="idea10" data-nb-words="70" data-nb-chars="428">Že&nbsp;se&nbsp;na&nbsp;kolejích už&nbsp;třetí týden netopí a&nbsp;nesvítí, to&nbsp;vrchní velitel Veřejné bezpečnosti nevěděl, ani náčelník pro hlavní město to&nbsp;nevěděl. Studenti sami na&nbsp;pochodu Prahou zapomněli na&nbsp;krušný život na&nbsp;vymrzlých kolejích, měli radost, že&nbsp;se&nbsp;k&nbsp;nim přidávají ženské s&nbsp;nákupními taškami, penzisté na&nbsp;procházce, a&nbsp;dokonce dva zametači. V&nbsp;čele průvodu se&nbsp;radili, jestli to&nbsp;vzít na&nbsp;Václavák, nebo stočit po&nbsp;nábřeží k&nbsp;ústřednímu výboru.</span></p>
          <p class="chunk" data-nb-ref-number="11" data-nb-words="140" data-nb-chars="891"><span class="idea" data-nb-ref-number="11" id="idea11" data-nb-words="140" data-nb-chars="891">Úderné čety pohotovostních jednotek s&nbsp;obuchy v&nbsp;rukou očekávaly průvod před mostem 1. máje, daleko od&nbsp;Václaváku i&nbsp;od ÚV, na&nbsp;Újezdě. Pochytaly a&nbsp;pozatýkaly co&nbsp;nejvíc provokatérů, nebo je&nbsp;aspoň zmlátily. Kristýnka se&nbsp;Zarim a&nbsp;s&nbsp;Otou nebyli mezi prvními, zavčas uviděli zátarasy těžkých vozů a&nbsp;ozbrojené chlapy v&nbsp;helmách, stočili to&nbsp;na&nbsp;Kampu, doběhli pod oblouk Karlova mostu a&nbsp;dál do&nbsp;jakéhosi dvora zavaleného horou rozmontovaných lešení. Utíkali rychle a&nbsp;ještě rychleji poběží o&nbsp;osm měsíců později, až&nbsp;budou Prahou projíždět pancéřové vozy a&nbsp;tanky vojsk Varšavské smlouvy. Je&nbsp;dobře, že&nbsp;neznali tu&nbsp;smutnou budoucnost. Čekalo na&nbsp;ně&nbsp;od&nbsp;ledna 1968 několik měsíců světla a&nbsp;pár pravdivých slov. Ať&nbsp;je&nbsp;zaslechnou. Dozvědí se&nbsp;například, jak rozsáhlá byla brutální kolektivizace zemědělství a&nbsp;co za&nbsp;surovosti kolektivizátoři páchali. Rodinná tragédie se&nbsp;vrátí do&nbsp;života, dostane právo na&nbsp;světlo a&nbsp;slovo.</span></p>
          <p class="chunk" data-nb-ref-number="12" data-nb-words="96" data-nb-chars="613"><span class="idea" data-nb-ref-number="12" id="idea12" data-nb-words="96" data-nb-chars="613">Zvěst o&nbsp;vtipné manifestaci se&nbsp;bleskově rozšířila, takže si&nbsp;ji&nbsp;lidé mohli po&nbsp;celé zemi zrovna na&nbsp;Štědrý večer vyprávět a&nbsp;opakovat mezi sebou: „Chceme světlo“&nbsp;– to&nbsp;je&nbsp;dobré! Zmlácení manifestanti odjeli z&nbsp;Prahy, na&nbsp;poslední chvíli se&nbsp;podařilo dorazit na&nbsp;štědrovečerní večeři i&nbsp;těm, kteří byli při manifestaci zadrženi. Vždyť přece na&nbsp;kolejích beze světla studenti nemůžou žít. Někdo to&nbsp;pochopil. Vánoční stromky ozdobené k&nbsp;oslavě celonárodních ateistických Vánoc se&nbsp;v&nbsp;daný okamžik svorně rozsvítily, kostely, ve&nbsp;kterých se&nbsp;konala půlnoční mše, byly toho roku nevysvětlitelně plné. Ale to&nbsp;hlavní se&nbsp;teprve mělo stát.</span></p>
        </section>
        <section>
          <p class="chunk" data-nb-ref-number="13" data-nb-words="97" data-nb-chars="603"><span class="idea" data-nb-ref-number="13" id="idea13" data-nb-words="97" data-nb-chars="603">Zatímco studenti zapalovali svíčky, o&nbsp;pár kilometrů výš proti proudu Vltavy rokoval ústřední výbor strany, kdo má&nbsp;být prvním tajemníkem namísto Červeného, který se&nbsp;prý už&nbsp;těšil, jak si&nbsp;s&nbsp;kamarády zahraje karty na&nbsp;hradě Orlík rezervovaném straně a&nbsp;vládě. Snad se&nbsp;těšil i&nbsp;na penzi, měl už&nbsp;po&nbsp;krk zdlouhavých a&nbsp;hloupých řečí, které důležitými hlasy pronášeli členové jeho ústředního výboru. Nemohl před nimi utéct, nemohl jim odporovat, nemohl se&nbsp;na&nbsp;ně&nbsp;vykašlat, byl první tajemník. A&nbsp;prezident. Poslední dobou ho&nbsp;znovu začaly pronásledovat sny z&nbsp;Mauthausenu. Měl chuť se&nbsp;někam schovat a&nbsp;spát jak nemluvně.</span></p>
          <p class="chunk" data-nb-ref-number="14" data-nb-words="125" data-nb-chars="862"><span class="idea" data-nb-ref-number="14" id="idea14" data-nb-words="125" data-nb-chars="862">V&nbsp;ústředním výboru bylo i&nbsp;několik žen zvaných soudružky. Jejich hlavní, mezinárodně důležitá a&nbsp;neoddiskutovatelná kvalifikace zněla: „ženy a&nbsp;matky“. Jedna z&nbsp;nich se&nbsp;přihlásila o&nbsp;slovo a&nbsp;vznesla oprávněný požadavek žen a&nbsp;matek: jednání ať&nbsp;pokračuje po&nbsp;Novém roce, protože teď chceme jít domů péct vánoční cukroví. Socialistický stát dával ženám stejná práva jako socialistickým mužům a&nbsp;k&nbsp;tomu stejné povinnosti, jaké měly hospodyňky v&nbsp;kapitalistické domácnosti: uklízely, vařily, pekly, nakupovaly. Dělaly to&nbsp;po&nbsp;práci a&nbsp;za ztížených podmínek nedostatkového hospodářství, zato obětavě. Dvacátého druhého prosince 1967 nikomu z&nbsp;mužských členů nejvyššího orgánu nedošlo, že&nbsp;ty&nbsp;prsaté báby, nazývané soudružky, po&nbsp;kterých nikdy nezatoužili a&nbsp;stěží jednu od&nbsp;druhé rozlišovali, právě slyší hlas stříbrných zvonků, které se&nbsp;rozezvoní na&nbsp;vánočních stromcích po&nbsp;celé zemi.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_030.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>