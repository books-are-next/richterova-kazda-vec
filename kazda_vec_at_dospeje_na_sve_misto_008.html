<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="2/ Oheň na Hádech">
    <meta name="apple-mobile-web-app-capable" content="yes">
    <title>2/ Oheň na Hádech</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_007.html">
    <link rel="next" href="./kazda_vec_at_dospeje_na_sve_misto_009.html">
    <meta name="nb-order" content="4">
    <link rel="self" href="kazda_vec_at_dospeje_na_sve_misto_008.html">
    <meta name="nb-identifier" content="richterova-kazda-vec-at-dospeje-na-sve-misto-ef2444b">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2422" data-nb-chars="14766">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="17"><span class="idea" data-nb-ref-number="1" id="idea1" data-nb-words="4" data-nb-chars="17">2/ Oheň na&nbsp;Hádech</span></h1>
        <section>
          <p class="chunk" data-nb-ref-number="2" data-nb-words="118" data-nb-chars="707"><span class="idea" data-nb-ref-number="2" id="idea2" data-nb-words="118" data-nb-chars="707">Kazimír Májka se&nbsp;prudce posadil na&nbsp;posteli, vlastně to&nbsp;byl rozkládací divan, který mu&nbsp;sloužil za&nbsp;lůžko v&nbsp;jednopokojovém bytě na&nbsp;brněnském sídlišti Lesná. Ze&nbsp;spánku ho&nbsp;vytrhlo něco děsivého, a&nbsp;nebyla to&nbsp;noční můra. Byla to&nbsp;můra bdělá, která ho&nbsp;už&nbsp;týden pronásledovala a&nbsp;číhala u&nbsp;hlavy na&nbsp;jeho probuzení. Posadil se, opřel o&nbsp;rákosovou rohož v&nbsp;záhlaví, přitáhl peřinu pod bradu a&nbsp;pootevřel oči. Byt byl bezpečné doupě, kam Kazimír nikoho nevodil. Stěny a&nbsp;nábytek bez odporu vstřebávaly Kazimírovy myšlenky a&nbsp;city, podřizovaly se&nbsp;jeho rutině a&nbsp;vzduch nesmrděl ani cigaretami. I&nbsp;knihy patřily jen Kazimírovi a&nbsp;jenom jemu odpovídaly za&nbsp;to, co&nbsp;říkají. Skoro by&nbsp;se&nbsp;dalo říct, že&nbsp;jim Kazimír poroučel, co&nbsp;říkat mají.</span></p>
          <p class="chunk" data-nb-ref-number="3" data-nb-words="82" data-nb-chars="513"><span class="idea" data-nb-ref-number="3" id="idea3" data-nb-words="82" data-nb-chars="513">Na&nbsp;bílé stěně před postelí visel obraz v&nbsp;lakovaném bílém rámu, olej od&nbsp;známého českého malíře nazvaný Zmizelá krajina. Kazimír upřel ne&nbsp;docela otevřené oči na&nbsp;chuchvalce barev vystupující ze&nbsp;zarámovaného plátna. Překvapeně si&nbsp;všiml, že&nbsp;šedomodrý, místy skoro hnědý kupovitý vír oblaků nebo par ukrývající lesem porostlý kopec je&nbsp;dnes jeho zraku prostupný. Clonou mlhy zahlédl, co&nbsp;se&nbsp;děje za&nbsp;hnědošedými stromy na&nbsp;kopci. Je&nbsp;tam na&nbsp;blátivém svahu asi patnáct mužů a&nbsp;rozdělávají oheň. Ten blátivý svah je&nbsp;úbočí Hádů.</span></p>
          <p class="chunk" data-nb-ref-number="4" data-nb-words="114" data-nb-chars="707"><span class="idea" data-nb-ref-number="4" id="idea4" data-nb-words="114" data-nb-chars="707">Kazimír rozeznává nemotorné postavy kroužící kolem temných kup kartonů a&nbsp;papíru. Z&nbsp;nitra hromad se&nbsp;ozývá syčení, chlapi benzínem přiživují plameny zahlcované vlhkostí a&nbsp;příliš velkými sousty. Ohnivé chřtány se&nbsp;vymršťují z&nbsp;útrob pálených archivů a&nbsp;lapají po&nbsp;benzínu, plameny vybuchují a&nbsp;derou se&nbsp;do&nbsp;výšky. Z&nbsp;hromad vyrážejí hořící cáry nebo možná zuby. Kouř vzdáleného ohniště otrávil vzduch v&nbsp;pokoji, Kazimír zalapal po&nbsp;dechu. Jedovatý had špinavého dýmu vyrazil dopředu a&nbsp;zahryzl se&nbsp;mu&nbsp;do&nbsp;krku. Jsem živý, řekl si, ale mohl bych být i&nbsp;mrtvý. Umřu, jestli archivy neshoří. Zuřivý dav mě&nbsp;oběsí na&nbsp;kandelábru jako práskače. Nebo mě&nbsp;někdo zastřelí, v&nbsp;noci, zezadu. Nebo mě&nbsp;budou ukazovat v&nbsp;televizi jako fízla.</span></p>
        </section>
        <section>
          <p class="chunk" data-nb-ref-number="5" data-nb-words="153" data-nb-chars="931"><span class="idea" data-nb-ref-number="5" id="idea5" data-nb-words="153" data-nb-chars="931">Tajná policie hromadila archivy čtyřicet let, na&nbsp;zničení své práce měla pár dní nebo hodin. Tři nebo čtyři bedny z&nbsp;té hory špatně hořících dokumentů nesou Kazimírovo jméno. Kazimír je&nbsp;vlastnoručně sestavil, napsal a&nbsp;podepsal, ale nemůže si&nbsp;teď vzpomenout, co&nbsp;je&nbsp;v&nbsp;nich psáno. Má&nbsp;pocit, že&nbsp;nic. Nic zajímavého, nic, co&nbsp;by&nbsp;stálo za&nbsp;řeč. Nebo za&nbsp;smrt? Kazimír vidí jen, že&nbsp;jsou ty&nbsp;papíry odpudivé. Valí se&nbsp;z&nbsp;beden a&nbsp;z&nbsp;ochranných desek a&nbsp;hrnou dolů ze&nbsp;svahu, jako kdyby se&nbsp;provalila žumpa. Jako by&nbsp;se&nbsp;metráky použitého hajzlpapíru rozhodly hlásit k&nbsp;původnímu majiteli. „Spalte je!“ křičí Kazimír, ale nikdo ho&nbsp;neslyší. Ani on&nbsp;sám sebe neslyší, jen v&nbsp;hlavě mu&nbsp;burácí výkřik. Postavy tančící kolem ohniště uskakují před plameny, kouř na&nbsp;svahu houstne. Paličům dochází dech, do&nbsp;těžkých těl řádných a&nbsp;spořádaných zaměstnanců ministerstva vnitra, mrvících se&nbsp;neohrabaně kolem ohniště, proudí z&nbsp;hadích zubů špinavého kouře černý jed úzkosti.</span></p>
          <p class="chunk" data-nb-ref-number="6" data-nb-words="52" data-nb-chars="315"><span class="idea" data-nb-ref-number="6" id="idea6" data-nb-words="52" data-nb-chars="315">Kompletní průhled Zmizelou krajinou před postelí do&nbsp;kouřem zahaleného úbočí Hádů postavil Kazimíra na&nbsp;nohy. Míří na&nbsp;záchod a&nbsp;obezřetně se&nbsp;rozhlíží kolem sebe, nejvíc do&nbsp;oken a&nbsp;na dveře. Jeho žárlivě chráněné obydlí už&nbsp;není bezpečné. Každou chvíli může zazvonit telefon nebo zvonek u&nbsp;dveří a&nbsp;někdo si&nbsp;pro něj přijde.</span></p>
          <p class="chunk" data-nb-ref-number="7" data-nb-words="128" data-nb-chars="803"><span class="idea" data-nb-ref-number="7" id="idea7" data-nb-words="128" data-nb-chars="803">I&nbsp;Kazimírovo srdce se&nbsp;toho dne rozbušilo zvláštním nárazem zevnitř, i&nbsp;on si&nbsp;promnul oči, promasíroval svaly tuhnoucí v&nbsp;obličeji, i&nbsp;on musel krouživými pohyby rozhýbat krk. Dvanáct let psal Kazimír pro policii udání a&nbsp;ani ve&nbsp;snu ho&nbsp;nenapadlo, že&nbsp;by&nbsp;se&nbsp;jeho zprávy mohly jednou dostat mezi lidi. Že&nbsp;by&nbsp;mohly vyhřeznout ze&nbsp;zapečetěných ocelových skříní a&nbsp;vystoupit na&nbsp;světlo. Stát, blok států, celý systém, který tvořil jeho svět, měl trvat na&nbsp;„věčné časy“ (a „nikdy jinak“, ujišťovaly rudé transparenty na&nbsp;všech důležitých budovách, na&nbsp;náměstích a&nbsp;podél silnic v&nbsp;celé zemi). Teď se&nbsp;ten věčný bolševický systém rozpadá, drobí jako zteřelá houba, vyprazdňuje jako popelník plný starých vajglů. Úhledná stopa Kazimírova života se&nbsp;vraští a&nbsp;praská v&nbsp;půli. Uprostřed, někde kolem pětatřiceti, zeje nečistá rýha.</span></p>
          <p class="chunk" data-nb-ref-number="8" data-nb-words="136" data-nb-chars="861"><span class="idea" data-nb-ref-number="8" id="idea8" data-nb-words="136" data-nb-chars="861">Dvanáct let byl Kazimír přesvědčený, že&nbsp;se&nbsp;zprávy, které za&nbsp;slušné peníze pravidelně dodává jistým soudruhům z&nbsp;ministerstva vnitra, obrátí v&nbsp;prach dřív, než by&nbsp;se&nbsp;mohl rozpadnout Sovětský svaz a&nbsp;s&nbsp;ním celá soustava přidružených států, které si&nbsp;říkaly socialistické. Archivy zplesniví, ztrouchniví nebo se&nbsp;třeba i&nbsp;propadnou do&nbsp;klína země, až&nbsp;přijde konec světa. Konec bolševismu nepřipadal v&nbsp;úvahu, protože bolševismus byl absolutní, neosobní a&nbsp;blbý. Proto sám v&nbsp;sobě věčný. Sebe sama donekonečna a&nbsp;setrvačně plodící. To&nbsp;všechno si&nbsp;Kazimír myslel, v&nbsp;žádný komunismus nevěřil, v&nbsp;osmdesátých letech dvacátého století ostatně nevěřil v&nbsp;komunismus ani ústřední výbor komunistické strany. Moc je&nbsp;něco jiného, té&nbsp;Kazimír věřit nemusí; ví&nbsp;jistě, že&nbsp;moc je, že&nbsp;existuje, nikdo ji&nbsp;jen tak nezruší a&nbsp;ona se&nbsp;tvrdě uplatňuje. Kazimír totiž také ví, jak to&nbsp;chodí v&nbsp;kriminále.</span></p>
          <p class="chunk" data-nb-ref-number="9" data-nb-words="37" data-nb-chars="210"><span class="idea" data-nb-ref-number="9" id="idea9" data-nb-words="37" data-nb-chars="210">Není to&nbsp;přece jeho chyba, že&nbsp;se&nbsp;narodil do&nbsp;blbého světa. Stojí nad záchodovou mísou a&nbsp;na chvíli se&nbsp;mu&nbsp;uleví. Svět se&nbsp;převrací naruby, ale větší smysl kvůli tomu nemá. Historie jen přesměrovala zločiny a&nbsp;tresty.</span></p>
        </section>
        <section>
          <p class="chunk" data-nb-ref-number="10" data-nb-words="137" data-nb-chars="846"><span class="idea" data-nb-ref-number="10" id="idea10" data-nb-words="137" data-nb-chars="846">Agenta dělal samozřejmě pod krycím jménem, klíč ke&nbsp;krycím jménům však ve&nbsp;složkách nechybí. Jako agent se&nbsp;Kazimír jmenuje Miroslav. Kazimír mír kazí, Miroslav slaví (nesprávný výklad Kazimírova křestního jména a&nbsp;krycího Miroslava vtipně vymyslel major, který si&nbsp;hrdě říkal Hlava). Kdo teď zaručí, že&nbsp;klíč ke&nbsp;jménům shoří jako první? Registrace agentů a&nbsp;informátorů je&nbsp;dobře vedená. Co&nbsp;když se&nbsp;ještě dnes Miroslavovy zápisy dostanou do&nbsp;ruky nepřátelům? Totiž přátelům? Přesně lidem, kteří si&nbsp;mysleli, že&nbsp;Kazimír je&nbsp;kamarád? Teď najednou zjistí, že&nbsp;na&nbsp;ně&nbsp;práskal. Udával a&nbsp;prodával! To&nbsp;bude dobrý titulek. Vyjde v&nbsp;novinách, které si&nbsp;lidé v&nbsp;Brně kupují, například Zemědělské noviny, které čtou i&nbsp;jeho rodiče. Otec a&nbsp;matka. Kazimírovi se&nbsp;udělalo zle a&nbsp;trvalo drahnou chvíli, než si&nbsp;uvědomil, že&nbsp;jeho rodiče už&nbsp;dva roky nežijí. Uvědomil si&nbsp;to&nbsp;s&nbsp;úlevou.</span></p>
          <p class="chunk" data-nb-ref-number="11" data-nb-words="119" data-nb-chars="734"><span class="idea" data-nb-ref-number="11" id="idea11" data-nb-words="119" data-nb-chars="734">Archivy přestaly ohrožovat lidi, na&nbsp;které se&nbsp;záznamy vedly, a&nbsp;obrátily se&nbsp;proti lidem, kteří záznamy pořizovali, změnily pána, ale nezměnily náturu, probouzejí strach. Nejdůležitější dokumenty jsou už&nbsp;beztak v&nbsp;Moskvě, říká si&nbsp;Kazimír, ale ty&nbsp;moje nejdůležitější nejsou. Ve&nbsp;městě se&nbsp;včera šuškalo, že&nbsp;by&nbsp;někdo měl proti ničení fízlovského materiálu zasáhnout. Stačilo by&nbsp;tisíc osob, nebo třeba jen pět set, houf pobouřených občanů či&nbsp;idealistických studentů. Kdyby vyrazili na&nbsp;Hády, bylo by&nbsp;po&nbsp;pálení. Kazimír v&nbsp;duchu vidí, jak jeho kamarádi a&nbsp;známí ženou směšné panáky od&nbsp;Státní bezpečnosti z&nbsp;úbočí kopce a&nbsp;složky z&nbsp;archivů nakládají do&nbsp;svých aut. Odvezou si&nbsp;je&nbsp;domů, otevřou a&nbsp;poznají, že&nbsp;jsou v&nbsp;nich věci, které mohl vědět jenom on.</span></p>
          <p class="chunk" data-nb-ref-number="12" data-nb-words="85" data-nb-chars="456"><span class="idea" data-nb-ref-number="12" id="idea12" data-nb-words="85" data-nb-chars="456">Až&nbsp;za&nbsp;chvíli zaklepou na&nbsp;dveře, Kazimír jim vysvětlí, že&nbsp;všechno je&nbsp;jinak, než se&nbsp;zdá. Podívejte se&nbsp;na&nbsp;to&nbsp;dobře: ty&nbsp;dokumenty, ty&nbsp;moje slavné zprávy, ty&nbsp;veletajné záznamy, to&nbsp;jsou přece úplně nejapné, stupidní, poťouchlé, popletené a&nbsp;nespolehlivé kecy! Co&nbsp;se&nbsp;tam píše? Kdo se&nbsp;s&nbsp;kým sešel, kde o&nbsp;čem mluvili, co&nbsp;si&nbsp;dohodli, s&nbsp;kým se&nbsp;kdo stýká a&nbsp;s&nbsp;kým souloží ve&nbsp;dne, v&nbsp;noci, doma, v&nbsp;lese, v&nbsp;práci, na&nbsp;návštěvách, v&nbsp;ložnici. Jsou blbé! Blbé jako celý systém!</span></p>
          <p class="chunk" data-nb-ref-number="13" data-nb-words="25" data-nb-chars="163"><span class="idea" data-nb-ref-number="13" id="idea13" data-nb-words="25" data-nb-chars="163">Ano, a&nbsp;tomu systému dobře sloužily, řeknou přátelé. Zničily nám život, dostaly nás do&nbsp;kriminálu, překazily naši práci, dodají popravdě. A&nbsp;dají Kazimírovi do&nbsp;držky.</span></p>
          <p class="chunk" data-nb-ref-number="14" data-nb-words="63" data-nb-chars="351"><span class="idea" data-nb-ref-number="14" id="idea14" data-nb-words="63" data-nb-chars="351">To&nbsp;by&nbsp;se&nbsp;nemělo stát. Kazimír nemůže pasivně čekat, až&nbsp;nějací pitomí idealističtí občané dokumenty zachrání, zajede na&nbsp;Hády sám a&nbsp;na vlastní oči se&nbsp;ujistí, jestli estébácký materiál opravdu hoří. Má&nbsp;chuť sám někomu rozbít hubu, ale místo toho se&nbsp;holí. Jako ve&nbsp;snu vede své tělo k&nbsp;obvyklým pohybům, dívá se&nbsp;na&nbsp;vlastní hubu v&nbsp;zrcadle a&nbsp;nemá z&nbsp;ní radost.</span></p>
        </section>
        <section>
          <p class="chunk" data-nb-ref-number="15" data-nb-words="88" data-nb-chars="556"><span class="idea" data-nb-ref-number="15" id="idea15" data-nb-words="88" data-nb-chars="556">Pevně svázané desky fasciklů kryjí obsah archivu před deštěm i&nbsp;před ohněm, ve&nbsp;zkřehlých prstech policejních činitelů vyslaných na&nbsp;sráznou stráň Hádů se&nbsp;černé stužky zasazené do&nbsp;papundeklu pořádacích desek zasukovávají, málokdo má&nbsp;nůžky nebo nůž, aby mohl vázání prostě přetnout. Když se&nbsp;podařilo desky otevřít, obouval se&nbsp;do&nbsp;papírů vítr a&nbsp;zpřeházené stránky se&nbsp;rozlétaly, padaly na&nbsp;rozblácenou zem a&nbsp;zase se&nbsp;z&nbsp;bláta těžce zvedaly. Šedé postavy se&nbsp;za&nbsp;nimi namáhavě rozbíhaly. Kouř se&nbsp;plazil svahem dolů a&nbsp;drobné mrholení tlačilo k&nbsp;městu puch nečistého ohně.</span></p>
          <p class="chunk" data-nb-ref-number="16" data-nb-words="88" data-nb-chars="549"><span class="idea" data-nb-ref-number="16" id="idea16" data-nb-words="88" data-nb-chars="549">Kazimír vyšel z&nbsp;domu a&nbsp;nastoupil na&nbsp;tramvaj jako obvykle. Tramvaj jede po&nbsp;kolejích, nemůže se&nbsp;vyšinout z&nbsp;prostoru a&nbsp;času jen tak snadno jako nějaké auto na&nbsp;osamělém úseku silničky kroužící kolem jezera. Kazimírova cesta do&nbsp;práce však také proběhla zvláštně: místo aby vystoupil na&nbsp;zastávce Sady osvobození a&nbsp;pěšky došel do&nbsp;ústavu, kde pracoval, dojel až&nbsp;k&nbsp;nádraží a&nbsp;odtud pospíšil ke&nbsp;stanici autobusů. Kazimír je&nbsp;vědecký pracovník Ústavu vědeckého ateismu. Je&nbsp;solidně oblečený a&nbsp;na ulici se&nbsp;obvykle usmívá. Dnes se&nbsp;neusmíval, naštvaně koupil noviny.</span></p>
          <p class="chunk" data-nb-ref-number="17" data-nb-words="42" data-nb-chars="268"><span class="idea" data-nb-ref-number="17" id="idea17" data-nb-words="42" data-nb-chars="268">Pak se&nbsp;vyšvihl po&nbsp;schůdkách do&nbsp;autobusu a&nbsp;zasunul se&nbsp;do&nbsp;předního sedadla, hned za&nbsp;kabinu řidiče. Aktovku si&nbsp;postavil na&nbsp;kolena, noviny rozložil a&nbsp;zabořil do&nbsp;nich tvář, aby ji&nbsp;skryl před pohledy nedospalých spolucestujících. Za&nbsp;plachtou dvoustránky vytrval na&nbsp;konečnou.</span></p>
          <p class="chunk" data-nb-ref-number="18" data-nb-words="201" data-nb-chars="1273"><span class="idea" data-nb-ref-number="18" id="idea18" data-nb-words="201" data-nb-chars="1273">Cestu na&nbsp;vrchol Hádů znal z&nbsp;dávných pionýrských výletů a&nbsp;školních sportovních akcí, a&nbsp;tak od&nbsp;konečné zastávky autobusu s&nbsp;jistotou zamířil k&nbsp;pěšině stoupající do&nbsp;kopce. Po&nbsp;pěti minutách rychlé chůze po&nbsp;turistické značce do&nbsp;úbočí ucítil kouř. Zastavil se, aby ho&nbsp;nespatřily hlídky rozestavené se&nbsp;vší pravděpodobností na&nbsp;přístupových cestách, a&nbsp;pohlédl na&nbsp;své čerstvě zablácené boty. Mozek usilovně pracoval, výsledkem mentálního vypětí byly ale jen nejapné rýmovačky, které se&nbsp;mu&nbsp;začaly rojit v&nbsp;hlavě. „Když hoří minulost, máme na&nbsp;budoucnost,“ říkal Kazimírovi do&nbsp;kroku nějaký cizí hlas. Hlava&nbsp;– jeho vlastní&nbsp;– se&nbsp;rozbolela, pevně sevřené rty drtily mezi zuby další věty, vlastně výkřiky&nbsp;– a&nbsp;ty ho&nbsp;ohlušovaly zevnitř: „budoucnost už&nbsp;byla“, „budoucnost nebude“ a&nbsp;taky „do prdele, do&nbsp;prdele, ať&nbsp;to&nbsp;nepraskne“. A&nbsp;tak podobně. Křičel cizí hlas, Kazimír sprostým nadávkám docela udiveně naslouchal. Nebo to&nbsp;křičel Kazimír? Hlas volal na&nbsp;někoho jiného, na&nbsp;cizí osobu, která se&nbsp;v&nbsp;Kazimírovi ukrývala a&nbsp;kterou neznal. Na&nbsp;Miroslava! Tak to&nbsp;muselo být, ten hlas volal na&nbsp;Miroslava, ale Miroslav neslyšel, slyšel Kazimír. Miroslav existuje jen v&nbsp;těch posraných papírech! Miroslav přece hoří špinavým benzinovým plamenem! Miroslav ať&nbsp;se&nbsp;obrátí v&nbsp;prach a&nbsp;popel a&nbsp;dá Kazimírovi pokoj. Tak.</span></p>
          <p class="chunk" data-nb-ref-number="19" data-nb-words="135" data-nb-chars="788"><span class="idea" data-nb-ref-number="19" id="idea19" data-nb-words="135" data-nb-chars="788">Na&nbsp;hnědošedých očích se&nbsp;zažloutlými bělmy měl Kazimír orosené a&nbsp;možná začouzené brýle, nebo snad byla začouzená a&nbsp;orosená celá krajina, skrytá v&nbsp;mlze jako les na&nbsp;obraze. Obezřetně popošel ještě kus cesty vzhůru, až&nbsp;zaslechl funění spalovačů a&nbsp;sykot ohně živeného ze&nbsp;špinavých plastových nádob. Nebo možná slyšel jen sípání vlastních plic a&nbsp;bušení krve ve&nbsp;spáncích. Zastavil se, aby nabral dech a&nbsp;lačně při tom nasál do&nbsp;plic kouř, který potvrzoval, že&nbsp;se&nbsp;na&nbsp;Hádech opravdu něco pálí. A&nbsp;to už&nbsp;k&nbsp;němu dolehl řev motoru, protože od&nbsp;silnice se&nbsp;sem přibližoval nějaký vůz. Kazimír uskočil z&nbsp;cesty, aby ho&nbsp;posádka auta nezahlédla, a&nbsp;úzkou pěšinou seběhl zpátky k&nbsp;autobusové zastávce, jako by&nbsp;si&nbsp;odskočil jen za&nbsp;malou potřebou. Na&nbsp;Hádech hoří archivy a&nbsp;zdá se, že&nbsp;to&nbsp;nezajímá ani lidi na&nbsp;konečné.</span></p>
          <p class="chunk" data-nb-ref-number="20" data-nb-words="201" data-nb-chars="1227"><span class="idea" data-nb-ref-number="20" id="idea20" data-nb-words="201" data-nb-chars="1227">Celý výlet trval tak krátce, že&nbsp;na&nbsp;konečné ještě pořád stál autobus, který sem Kazimíra přivezl. „Co na&nbsp;mě&nbsp;čumíte!“ Pod palbou cizích pohledů se&nbsp;v&nbsp;něm znovu rozezvučel hlas, který teď nevolal na&nbsp;Kazimíra ani na&nbsp;Miroslava: patřil nejspíš někomu na&nbsp;zastávce: „Co je&nbsp;to&nbsp;za&nbsp;nesmysl jezdit autobusem přes celé město v&nbsp;půl osmé ráno, jen aby se&nbsp;člověk vychcal?“ Takovou otázkou ho&nbsp;mohl znemožnit například řidič autobusu, kterého si&nbsp;Kazimír prudce znenáviděl, že&nbsp;doposud trčí na&nbsp;místě a&nbsp;mžourá na&nbsp;něj. Řidič se&nbsp;tvářil, jako že&nbsp;čeká na&nbsp;odjezd podle jízdního řádu, možná ale na&nbsp;někoho číhal. Například na&nbsp;Kazimíra, který jeho tázavý pohled bedlivě sledoval koutkem oka. Role nenápadného, obyčejného, právě vymočeného cestujícího je&nbsp;toho rána velmi slabá. Kazimír se&nbsp;raději otočil k&nbsp;řidiči zády. Pak se&nbsp;dlouze shýbnul k&nbsp;botě, rozvázal ji&nbsp;a&nbsp;pečlivě zas zavázal. Konečně začali cestující nastupovat a&nbsp;Kazimír se&nbsp;zády k&nbsp;autobusu napřímil. Podíval se&nbsp;na&nbsp;hodinky, pozorně prohlédl obsah kapes a&nbsp;přitom přemítal, ve&nbsp;kterém filmu tuto scénu už&nbsp;viděl. Vtom motor autobusu opravdu zahučel (ve filmu vřískl i&nbsp;klakson, pod Hády ne). Řidič přestal obhlížet bledého chlápka v&nbsp;kvalitním kabátě a&nbsp;zablácených botách a&nbsp;vyjel na&nbsp;zpáteční cestu do&nbsp;města.</span></p>
          <p class="chunk" data-nb-ref-number="21" data-nb-words="143" data-nb-chars="865"><span class="idea" data-nb-ref-number="21" id="idea21" data-nb-words="143" data-nb-chars="865">Kazimír spořádaně nastoupil do&nbsp;dalšího autobusu, jehož řidiče i&nbsp;cestující viděl toho rána poprvé. Možná dokonce poprvé v&nbsp;životě, přestože v&nbsp;Brně se&nbsp;za&nbsp;třicet čtyřicet let musí nutně aspoň jednou každý potkat s&nbsp;každým. Někteří cestující se&nbsp;na&nbsp;sebe usmívají, jiní se&nbsp;naštvaně mračí, někdo je&nbsp;lhostejný a&nbsp;jen sám pro sebe. Kazimír se&nbsp;tentokrát usadil na&nbsp;zadním sedadle a&nbsp;prochladle se&nbsp;schoulil. Bylo mu&nbsp;doopravdy chladno a&nbsp;taky smutno, hlas, který slyšel v&nbsp;hlavě a&nbsp;mezi zuby, dorážel znovu: „To je&nbsp;přece normální, takhle sedět. To&nbsp;je&nbsp;přece normální, že&nbsp;mám obličej schovaný za&nbsp;klopou kabátu.“ Tentokrát to&nbsp;byly Kazimírovy vlastní myšlenky, ale žádný vnitřní monolog to&nbsp;nebyl, jen hlasový chrlič, který se&nbsp;samočinně uváděl do&nbsp;pohybu, jakmile o&nbsp;Kazimíra někdo zavadil okem. To&nbsp;ráno bylo plné cizích očí a&nbsp;hlasů, čas byl zpomalený. I&nbsp;Kazimír přijde do&nbsp;svého ústavu pozdě.</span></p>
          <p class="chunk" data-nb-ref-number="22" data-nb-words="215" data-nb-chars="1275"><span class="idea" data-nb-ref-number="22" id="idea22" data-nb-words="215" data-nb-chars="1275">Močový měchýř se&nbsp;napjal a&nbsp;nepříjemně připomínal, že&nbsp;na&nbsp;Hádech nemočil, že&nbsp;tam musel mít na&nbsp;práci něco jiného. Aktovku držel na&nbsp;prsou a&nbsp;seděl nehybně a&nbsp;pozorně, jako ve&nbsp;vězeňské cele. V&nbsp;týlu ho&nbsp;tlačil pohled, který nepatřil nikomu z&nbsp;ranních cestujících, a&nbsp;on neviditelnému pozorovateli oplácel nadrzlým úšklebkem. Jako když na&nbsp;něho ve&nbsp;vězení špehýrkou ve&nbsp;dne v&nbsp;noci civěli suroví bachaři. Po&nbsp;pěti měsících na&nbsp;cele došel poznání, že&nbsp;spolupráce s&nbsp;tajnou policií se&nbsp;nedá odmítnout. Tím spíš, že&nbsp;bude tajná. Do&nbsp;kriminálu šel jako politický vězeň, kvůli nějakým pitomým letákům, které si&nbsp;u&nbsp;něho ve&nbsp;sklepě uložil v&nbsp;kufru neopatrný kamarád. Kriminál může být cenný vklad do&nbsp;života, a&nbsp;kdo ho&nbsp;nepoznal, ať&nbsp;Kazimíra nechá být. To&nbsp;si&nbsp;Kazimír myslel pro sebe. Když se&nbsp;vrátil, vítali ho&nbsp;přátelé vřele a&nbsp;srdečně, tři ženy si&nbsp;všimly, že&nbsp;má&nbsp;v&nbsp;sobě cosi přitažlivého. V&nbsp;očích kamarádů těch šest měsíců v&nbsp;krimu znamenalo dobré vysvědčení spolehlivosti, takže společensky povýšil. Povýšil a&nbsp;vynikl ve&nbsp;společnosti lidí ze&nbsp;společnosti vyřazených. To&nbsp;byli tenkrát v&nbsp;Praze ti&nbsp;nejlepší. Aby je&nbsp;pobavil, vyprávěl skutečné i&nbsp;smyšlené historky a&nbsp;sám se&nbsp;jim první hýkavě smál. I&nbsp;vtipy dával k&nbsp;dobrému, a&nbsp;zase se&nbsp;jim hlučně řehtal. Jeho hýkání nebylo příjemné, ale kdo by&nbsp;se&nbsp;na&nbsp;bývalého vězně mohl zlobit?</span></p>
          <p class="chunk" data-nb-ref-number="23" data-nb-words="56" data-nb-chars="351"><span class="idea" data-nb-ref-number="23" id="idea23" data-nb-words="56" data-nb-chars="351">Všimněte si, jak je&nbsp;čeština vtipná: na&nbsp;Krym jezdili na&nbsp;dovolenou straničtí prominenti a&nbsp;muklové říkají „krim“ kriminálu. Kazimír žil vtipně: byl mukl před přáteli a&nbsp;prominent ve&nbsp;státě. I&nbsp;když tajný. O&nbsp;dovolenou na&nbsp;Krymu ostatně vůbec nestál. Autobus brzdil tiše a&nbsp;lehce u&nbsp;zastávky před nádražím, Kazimír spěšně zamířil k&nbsp;záchodům u&nbsp;prvního nástupiště.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>