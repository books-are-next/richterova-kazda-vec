<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="1/ Zpětné zrcátko">
    <meta name="apple-mobile-web-app-capable" content="yes">
    <title>1/ Zpětné zrcátko</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_006.html">
    <link rel="next" href="./kazda_vec_at_dospeje_na_sve_misto_008.html">
    <meta name="nb-order" content="3">
    <link rel="self" href="kazda_vec_at_dospeje_na_sve_misto_007.html">
    <meta name="nb-identifier" content="richterova-kazda-vec-at-dospeje-na-sve-misto-34bc5ee">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2350" data-nb-chars="14109">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="17"><span class="idea" data-nb-ref-number="1" id="idea1" data-nb-words="3" data-nb-chars="17">1/ Zpětné zrcátko</span></h1>
        <section>
          <p class="chunk" data-nb-ref-number="2" data-nb-words="33" data-nb-chars="193"><span class="idea" data-nb-ref-number="2" id="idea2" data-nb-words="33" data-nb-chars="193">Nebýt toho pohledu, těch očí, které se&nbsp;na&nbsp;mne upřely jednoho rána ve&nbsp;tři čtvrtě na&nbsp;osm, nebylo by&nbsp;mi&nbsp;srdce začalo tlouct rychleji. Nebo možná znatelněji, nebo šíleněji, nebo divočeji, má&nbsp;lásko.</span></p>
          <p class="chunk" data-nb-ref-number="3" data-nb-words="82" data-nb-chars="461"><span class="idea" data-nb-ref-number="3" id="idea3" data-nb-words="82" data-nb-chars="461">Byli jsme oba plní bolesti, drahá Marie, ale většinou to&nbsp;nebylo vidět. Moje vyprávění začíná dnem, kdy jsem cestou do&nbsp;práce zjistil, že&nbsp;na&nbsp;mne ze&nbsp;zpětného zrcátka hledí neznámé oči. Upíraly se&nbsp;do&nbsp;mých očí, ale nelekl jsem se&nbsp;hned. Zahlédl jsem je&nbsp;mimochodem a&nbsp;nevzal příliš na&nbsp;vědomí, jako by&nbsp;jen přeletěla rušivá myšlenka. Mrkl jsem do&nbsp;zpětného zrcátka a&nbsp;viděl, že&nbsp;silnice je&nbsp;prázdná. I&nbsp;přede mnou a&nbsp;po stranách byla prázdná. Oči na&nbsp;mne ze&nbsp;zrcátka hleděly dál.</span></p>
          <p class="chunk" data-nb-ref-number="4" data-nb-words="76" data-nb-chars="418"><span class="idea" data-nb-ref-number="4" id="idea4" data-nb-words="76" data-nb-chars="418">Auto jelo obvyklou cestou a&nbsp;byl jsem si&nbsp;dost jistý, že&nbsp;ho&nbsp;řídím já. Znovu jsem se&nbsp;rozhlédl po&nbsp;prázdné silnici, ujistil se, že&nbsp;žádný cyklista nešlape do&nbsp;pedálů a&nbsp;žádný chodec nekráčí po&nbsp;kraji příkopu. Ostatně i&nbsp;kdyby byl na&nbsp;silnici plný provoz, do&nbsp;zrcátka v&nbsp;mém autě by&nbsp;se&nbsp;nikdo podívat nemohl. Taková osoba by&nbsp;musela sedět na&nbsp;zadním sedadle, tam ale nikdo neseděl. Na&nbsp;silnici jsem byl jen já&nbsp;sám, strašně sám najednou.</span></p>
          <p class="chunk" data-nb-ref-number="5" data-nb-words="114" data-nb-chars="679"><span class="idea" data-nb-ref-number="5" id="idea5" data-nb-words="114" data-nb-chars="679">Na&nbsp;pár vteřin jsem se&nbsp;zastavil u&nbsp;kraje a&nbsp;naklonil se&nbsp;dozadu, abych dohlédl až&nbsp;na&nbsp;podlahu auta. A&nbsp;hned zas vyjel dál. Jen stromy podél silnice a&nbsp;pole za&nbsp;ní&nbsp;jsem si&nbsp;prohlížel pozorněji, jako by&nbsp;mi&nbsp;mohly přinést vysvětlení. Krajina je&nbsp;krásná, nalevo od&nbsp;silnice prosvítá obrovské jezero, napravo se&nbsp;lesknou stříbrné koruny olivových stromů, pole a&nbsp;vinice pozvolna stoupají do&nbsp;kopců, kde potkávají řídké lesy. Akáty, topoly, mimózy, lípy, pinie a&nbsp;bambusové houštiny podél cesty jsou pečlivě sestříhané, koruny stromů se&nbsp;k&nbsp;sobě pnou tak, že&nbsp;vozovku místy zastřešuje vznosná zelená klenba. Mám tu&nbsp;cestu rád celých sedm let, co&nbsp;po&nbsp;ní&nbsp;jezdím do&nbsp;práce. Oči ve&nbsp;zpětném zrcátku jsou pozorné.</span></p>
          <p class="chunk" data-nb-ref-number="6" data-nb-words="149" data-nb-chars="885"><span class="idea" data-nb-ref-number="6" id="idea6" data-nb-words="149" data-nb-chars="885">Poslední dobou jsem za&nbsp;polovinou cesty míval zvláštní pocit, že&nbsp;silnici nepoznávám. Že&nbsp;je&nbsp;o&nbsp;něco delší, než si&nbsp;pamatuji, že&nbsp;se&nbsp;otáčí doprava a&nbsp;stoupá od&nbsp;jezera k&nbsp;městečku větším obloukem a&nbsp;zdlouhavěji. Jako ve&nbsp;snu jsem očekával, že&nbsp;dojedu někam docela jinam než včera, než předevčírem, než každý den&nbsp;– doposud. Jednoho rána jsem si&nbsp;byl na&nbsp;chvíli naprosto jistý, že&nbsp;silnice co&nbsp;nevidět skončí u&nbsp;jednopatrového bílého domu se&nbsp;zahradou. V&nbsp;zahradě jsem v&nbsp;duchu viděl jabloně obsypané červenými jablky a&nbsp;před domem krásnou ženu v&nbsp;bílých šatech. Těšil jsem se, že&nbsp;do&nbsp;zářivé zeleně zahrady za&nbsp;chvíli vejdu&nbsp;– a&nbsp;budu bosý. Žena v&nbsp;bílých šatech mě&nbsp;vezme za&nbsp;ruku a&nbsp;povede dál. Dorazil jsem ale jako obvykle na&nbsp;vyhražené místo ve&nbsp;dvoře, vystoupil z&nbsp;auta a&nbsp;prošel přes parkoviště do&nbsp;hlavní budovy ústavu pro mentálně postižené, kde sedmým rokem působím jako nejoblíbenější nekvalifikovaný pečovatel.</span></p>
        </section>
        <section>
          <p class="chunk" data-nb-ref-number="7" data-nb-words="125" data-nb-chars="733"><span class="idea" data-nb-ref-number="7" id="idea7" data-nb-words="125" data-nb-chars="733">Toto je&nbsp;začátek mého vyprávění: jednoho dne v&nbsp;minulém tisíciletí se&nbsp;na&nbsp;mne nečekaně upřel velmi pozorný pohled. V&nbsp;novém tisíciletí se&nbsp;k&nbsp;tomu pohledu znovu vracím: stal se&nbsp;mezníkem mého života, proměnil můj život i&nbsp;čas. Až&nbsp;do&nbsp;toho rána jsem měl pocit, že&nbsp;času je&nbsp;málo, pořád míň a&nbsp;míň, a&nbsp;že se&nbsp;scvrkává, pomalu sesmykuje, klouže jak punčocha z&nbsp;lýtka. Že&nbsp;si&nbsp;po&nbsp;něm někdy dokonce šlapu, že&nbsp;se&nbsp;do&nbsp;něho zamotávám a&nbsp;taky někdy že&nbsp;mě&nbsp;tlačí jako shrnutá ponožka v&nbsp;těsné botě. Pohled, který jsem zachytil ve&nbsp;zpětném zrcátku, běh času proměnil. Nemůžu říct, že&nbsp;zastavil, ale určitě otočil, nasvítil odjinud. Od&nbsp;tohoto okamžiku čas neletěl jedním směrem (dopředu, nebo dozadu?). Začal narůstat, rozprostírat se&nbsp;všemi směry, ustavovat v&nbsp;prostor.</span></p>
          <p class="chunk" data-nb-ref-number="8" data-nb-words="97" data-nb-chars="557"><span class="idea" data-nb-ref-number="8" id="idea8" data-nb-words="97" data-nb-chars="557">Nové tisíciletí nesmazalo starý život, minulé události a&nbsp;známí lidé jsou tu&nbsp;pořád, jiní dřív nebyli a&nbsp;najednou jsou. Co&nbsp;je&nbsp;teď tady, proměňuje smysl toho, co&nbsp;bylo včera jinde. Smysl věcí ještě není docela jasný, ale vím už, že&nbsp;je&nbsp;od&nbsp;samého počátku přítomný. Jak přesně je&nbsp;to&nbsp;s&nbsp;koncem, nemůžu zatím říct. Zdá se, že&nbsp;konec máme pořád stejný, ale když se&nbsp;čas začne rozevírat a&nbsp;rozpínat na&nbsp;všechny strany, mění se&nbsp;i&nbsp;smrt. Zákony duchovního světa jsou naprosto jiné než zákony hmotného světa, na&nbsp;který jsme si&nbsp;zvykli. Zpočátku neradi, pak zas jakoby definitivně.</span></p>
        </section>
        <section>
          <p class="chunk" data-nb-ref-number="9" data-nb-words="87" data-nb-chars="581"><span class="idea" data-nb-ref-number="9" id="idea9" data-nb-words="87" data-nb-chars="581">Přesně v&nbsp;tu čtvrthodinu, kdy jsem před zraky neznámého neviditelného pasažéra projížděl mírně stoupavou zatáčkou od&nbsp;jezera ve&nbsp;střední Itálii k&nbsp;jednomu městečku římské provincie a&nbsp;rozhlížel se&nbsp;po&nbsp;zelených příkopech a&nbsp;stříbrných, košatých olivách, zadíval se&nbsp;muž středního věku, naditý do&nbsp;špatně padnoucího konfekčního zimáku, do&nbsp;temně dýmající hromady zčernalého papíru. Nestál na&nbsp;břehu jezera, stál na&nbsp;svahu kopce zvedajícího se&nbsp;dvanáct set kilometrů na&nbsp;sever, u&nbsp;města Brna ve&nbsp;střední Evropě. Pravou rukou přiložil do&nbsp;ohně složku v&nbsp;tvrdých deskách nadepsanou mým jménem: Jan Lazar.</span></p>
          <p class="chunk" data-nb-ref-number="10" data-nb-words="93" data-nb-chars="561"><span class="idea" data-nb-ref-number="10" id="idea10" data-nb-words="93" data-nb-chars="561">Plameny nerozhodně zaprskaly, pod složkou se&nbsp;na&nbsp;chvíli zdusily a&nbsp;pak ji&nbsp;začaly trávit. Složka se&nbsp;zkroutila, obalila sazovým povlakem, nejistě zadoutnala a&nbsp;zvolna se&nbsp;začala obracet v&nbsp;prach. Žádný veselý ohýnek z&nbsp;ní nevyšlehl. Muž měl ruku navlečenou v&nbsp;černé rukavici, byl pracovníkem tajné policie, a&nbsp;spis ve&nbsp;složce byl přísně důvěrný. Tajný. Náplň toho spisu souvisela s&nbsp;mým povoláním pečovatele v&nbsp;domově pro duševně atypické osoby, souvisela s&nbsp;mým domkem nad jezerem i&nbsp;s&nbsp;mou ženou Marií. Souvisela s&nbsp;celým mým životem, a&nbsp;jak se&nbsp;ukáže, souvisela i&nbsp;s&nbsp;mojí smrtí.</span></p>
          <p class="chunk" data-nb-ref-number="11" data-nb-words="147" data-nb-chars="912"><span class="idea" data-nb-ref-number="11" id="idea11" data-nb-words="147" data-nb-chars="912">Muž stál na&nbsp;blátivém svahu kopce, který se&nbsp;jmenuje Hády a&nbsp;nachází se&nbsp;na&nbsp;severovýchod od&nbsp;Brna, na&nbsp;Moravě, která v&nbsp;tu chvíli ještě byla součástí země jménem Československo. Držel v&nbsp;ruce tlustou složku naditou seznamy, jmény, soupisy, výpisy, odkazy a&nbsp;jinými plody dlouholeté policejní práce. Obsahovala zprávy, které sepsali, napsali, podepsali, předali a&nbsp;prodali lidé, kteří mě&nbsp;znali i&nbsp;neznali. Dřív, dávno, v&nbsp;současné době, kdykoli. Známí i&nbsp;neznámí, přátelé i&nbsp;nepřátelé, možná taky přátelští nepřátelé a&nbsp;nepřátelští přátelé, kteří spolupracovali za&nbsp;peníze a&nbsp;jiné výhody s&nbsp;tajnou policií zvanou Státní bezpečnost. I&nbsp;jejich oči se&nbsp;mi&nbsp;upíraly do&nbsp;zátylku, ne&nbsp;jednoho rána, nýbrž dlouhé roky v&nbsp;Brně, v&nbsp;Praze, v&nbsp;Paříži, v&nbsp;Římě, v&nbsp;Berlíně, ve&nbsp;Vídni a&nbsp;možná i&nbsp;na plážích u&nbsp;Středozemního moře, například u&nbsp;městečka Sperlonga. Nebo na&nbsp;sjezdovce na&nbsp;rakouských hranicích, nad Svatým Jakubem. A&nbsp;vůbec všude, kam jsem se&nbsp;hnul.</span></p>
          <p class="chunk" data-nb-ref-number="12" data-nb-words="36" data-nb-chars="207"><span class="idea" data-nb-ref-number="12" id="idea12" data-nb-words="36" data-nb-chars="207">Hýbal jsem se&nbsp;hodně a&nbsp;rád. Na&nbsp;to&nbsp;má&nbsp;člověk nohy, aby chodil po&nbsp;světě, ačkoliv tomu policejní režim zatraceně brání. Jsem tajný lékař nemocných lidí, nemocné řeči a&nbsp;nemocné země, ale toho si&nbsp;fízlové nevšimli.</span></p>
          <p class="chunk" data-nb-ref-number="13" data-nb-words="127" data-nb-chars="822"><span class="idea" data-nb-ref-number="13" id="idea13" data-nb-words="127" data-nb-chars="822">Spalovaných složek z&nbsp;policejních archivů byly na&nbsp;Hádech hromady a&nbsp;nehořely nejlíp: aby vůbec chytily, musely se&nbsp;polít benzínem. V&nbsp;sychravém počasí se&nbsp;kouř plazil u&nbsp;země a&nbsp;muži v&nbsp;šedých oblecích a&nbsp;polobotkách, uvyklí kancelářím, dlouhému sezení a&nbsp;bezpečí důležitého&nbsp;– i&nbsp;když skrývaného&nbsp;– postavení ve&nbsp;společnosti, teď na&nbsp;nehostinné stráni Hádů bezmocně zuřili, protože neměli k&nbsp;dispozici skartovačky jako jejich kolegové v&nbsp;Praze. Funěli a&nbsp;klouzali po&nbsp;blátě smíchaném se&nbsp;zčernalými zbytky lejster. Nesměli si&nbsp;zavolat k&nbsp;ruce podřízené, spalovací akce byla přísně tajná a&nbsp;mohly ji&nbsp;vykonávat jen vyšší šarže. Šedá škodovka, dodávka vybavená černými skly (původním určením mobilní sledovací stanice), právě přivezla další náklad dokumentů, benzín v&nbsp;zašlých kanystrech a&nbsp;zprávy o&nbsp;tom, že&nbsp;ve&nbsp;městě se&nbsp;o&nbsp;tajné akci rozčileně šeptá.</span></p>
          <p class="chunk" data-nb-ref-number="14" data-nb-words="132" data-nb-chars="793"><span class="idea" data-nb-ref-number="14" id="idea14" data-nb-words="132" data-nb-chars="793">Kouř plazící se&nbsp;po&nbsp;svahu kopce za&nbsp;Brnem byl špinavý, vzduch čpěl benzínem a&nbsp;pálenou plísní, vonět ta&nbsp;práce nikomu nemohla. Chuť ovoce ze&nbsp;stromu poznání dobrého a&nbsp;zlého už&nbsp;dávno přebily jiné chuti a&nbsp;jiné pachy vyráběné chemicky a&nbsp;synteticky, veřejně i&nbsp;pokoutně. Oheň na&nbsp;Hádech měl za&nbsp;úkol poznávání dobrého a&nbsp;zlého zadusit, alespoň pro tuto krátkou historickou chvíli, do&nbsp;které jsme přišli s&nbsp;celým svým životem. S&nbsp;obtloustlými fízly lopotícími se&nbsp;na&nbsp;Hádech v&nbsp;mlze, s&nbsp;kanystry a&nbsp;těžkými balíky neměl nikdo soucit. Muž v&nbsp;zabláceném zimáku opatrně přilil na&nbsp;čoudící hromadu trochu benzínu z&nbsp;kanystru; z&nbsp;očazeného svazku papírů vyšlehl modrý plamen, oheň pronikl do&nbsp;nitra hromady, vyrazil zeleně a&nbsp;pomalu žloutl. Svazek nadepsaný Jan Lazar se&nbsp;obrátil v&nbsp;prach. Nikdo si&nbsp;ho&nbsp;už&nbsp;nikdy nepřečte, ani já.</span></p>
          <p class="chunk" data-nb-ref-number="15" data-nb-words="141" data-nb-chars="887"><span class="idea" data-nb-ref-number="15" id="idea15" data-nb-words="141" data-nb-chars="887">Nejpilnějším a&nbsp;nejvýznamnějším autorem zpráv o&nbsp;mé osobě byl Kazimír. Kazimír Májka. Neviděli jsme se&nbsp;bezmála deset let a&nbsp;oba jsme pokládali za&nbsp;pravděpodobné, že&nbsp;už&nbsp;se&nbsp;v&nbsp;životě nikdy nesetkáme. Byl to&nbsp;omyl, a&nbsp;osud ho&nbsp;začal rázně napravovat. Jména fízlů a&nbsp;fízlovaných, špehounů a&nbsp;špehovaných, donašečů a&nbsp;osob, na&nbsp;které donášeli, se&nbsp;v&nbsp;ohni proměňovala v&nbsp;jeden jediný, nerozlišitelný, navždy promíchaný prach. Jejich nositelé se&nbsp;setkat museli. V&nbsp;osudu stálo psáno, že&nbsp;za&nbsp;tři roky od&nbsp;tohoto památného dne se&nbsp;s&nbsp;Kazimírem Májkou znovu setkám. Trpělivého čtenáře této knihy dělí od&nbsp;našeho setkání 302 stran, které potřebuji, abych prošel křížem krážem uplynulým časem. Počínaje dětstvím, strávíme společně nejmíň půl století. Navštívíme mnoho míst a&nbsp;větší počet osob, bez kterých by&nbsp;naše životy nebyly, čím jsou. Kroky přítomných i&nbsp;mrtvých se&nbsp;zkříží a&nbsp;osudy naplní. Nikdy tě&nbsp;neopustím, má&nbsp;lásko.</span></p>
        </section>
        <section>
          <p class="chunk" data-nb-ref-number="16" data-nb-words="115" data-nb-chars="687"><span class="idea" data-nb-ref-number="16" id="idea16" data-nb-words="115" data-nb-chars="687">Denní program tohoto rána paralelně pokračoval, jako by&nbsp;se&nbsp;nic zvláštního nedělo. Držel jsem volant a&nbsp;díval se&nbsp;střídavě před sebe a&nbsp;do zpětného zrcátka. Měl jsem pocit, že&nbsp;vidím dopředu a&nbsp;dozadu stejně dobře. V&nbsp;jednu chvíli jsem sklopil stínítko nad místem pro řidiče a&nbsp;podíval se&nbsp;do&nbsp;toaletního zrcátka na&nbsp;zadní straně. Odrážel se&nbsp;v&nbsp;něm věrně můj vlastní obličej, nepříliš pečlivě oholený, s&nbsp;prošedivělým obočím. Nahmatal jsem si&nbsp;prsty tvář, promnul kůži a&nbsp;promasíroval obličejové svaly a&nbsp;víčka, zakroutil krkem sem a&nbsp;tam, jako když se&nbsp;rozcvičuje krční páteř, konečky prstů jsem si&nbsp;ještě promnul šíji. Levou rukou jsem přitom dál točil volantem a&nbsp;byl si&nbsp;jistý, že&nbsp;jsem naprosto při sobě.</span></p>
          <p class="chunk" data-nb-ref-number="17" data-nb-words="173" data-nb-chars="1037"><span class="idea" data-nb-ref-number="17" id="idea17" data-nb-words="173" data-nb-chars="1037">Na&nbsp;dvoře ústavu jsem jako obvykle zaparkoval, s&nbsp;pohledem cizích očí v&nbsp;týle přešel dvůr a&nbsp;na každém kroku cítil, že&nbsp;se&nbsp;moje kolena chovají jinak než kdy dřív. Vystoupal jsem do&nbsp;prvního patra a&nbsp;prosklenou chodbou dorazil před dveře pracovny ústavního kolegia. Jako obvykle jsem otevřel a&nbsp;vstoupil do&nbsp;místnosti. Naproti dveřím pracovny visely staré kuchyňské hodiny a&nbsp;bylo na&nbsp;nich o&nbsp;deset minut víc, než mělo být. Podivil jsem se&nbsp;tomu a&nbsp;rychle mrkl napravo, do&nbsp;zrcátka nad ramenem. Zrcátko ovšem zůstalo v&nbsp;autě ve&nbsp;dvoře. Přede mnou byla stěna kanceláře, což bylo správně. Stěna kanceláře byla i&nbsp;za mnou, a&nbsp;v&nbsp;ní nedovřené dveře. Pozorně a&nbsp;obezřetně jsem se&nbsp;rozhlédl místností, jako bych dál zkoumal krajinu kolem silnice. Shledal jsem, že&nbsp;kancelář se&nbsp;od&nbsp;včerejška nezměnila. Od&nbsp;včerejška se&nbsp;příliš nezměnila ani kolegyně Floriana, seděla u&nbsp;svého psacího stolu a&nbsp;malovala si&nbsp;pusu rtěnkou. Nutkání podívat se&nbsp;zrcátkem za&nbsp;sebe bylo děsivé jako otázka: Dívá se&nbsp;na&nbsp;mne, nebo nedívá? Otázku, kdo se&nbsp;dívá, jsem si&nbsp;vůbec nepoložil, byla nepřípustná.</span></p>
          <p class="chunk" data-nb-ref-number="18" data-nb-words="168" data-nb-chars="980"><span class="idea" data-nb-ref-number="18" id="idea18" data-nb-words="168" data-nb-chars="980">Natáhl jsem ruku po&nbsp;toaletním zrcátku, které si&nbsp;Floriana položila před sebe na&nbsp;stůl, ale nesebral jsem jí&nbsp;je. Zavčas jsem pohyb zmírnil a&nbsp;odklonil k&nbsp;okraji stolu. Pod ruku mi&nbsp;padla stará poštovní obálka nadepsaná mým jménem. Byla to&nbsp;reklama na&nbsp;krby. Na&nbsp;právě začínající zimu jsme si&nbsp;s&nbsp;Marií krb už&nbsp;zase nestačili pořídit. Po&nbsp;šesté. Hodil jsem obálku do&nbsp;koše. To&nbsp;už&nbsp;se&nbsp;na&nbsp;mě&nbsp;Floriana přátelsky dívala a&nbsp;v&nbsp;obličeji se&nbsp;jí&nbsp;nezračil údiv. Nic divného v&nbsp;mé tváři nespatřila, ani v&nbsp;zrcátku, které měla před sebou. Na&nbsp;stěně za&nbsp;Florianou jsem si&nbsp;po&nbsp;tisící přečetl plakát s&nbsp;nápisem „Otevíráme srdce&nbsp;– zavíráme blázince“. Zakladatel ústavu a&nbsp;jeho šéf Benjamin tvrdil, že&nbsp;se&nbsp;kdysi v&nbsp;Itálii opravdu konala konference o&nbsp;psychiatrii s&nbsp;tímto humánním, optimistickým a&nbsp;odvážným názvem. Floriana upřesňovala, že&nbsp;Benjamin si&nbsp;konferenci vymyslel i&nbsp;zorganizoval sám a&nbsp;že z&nbsp;ní kromě plakátu nic nevzešlo. Benjamin si&nbsp;byl jistý, že&nbsp;z&nbsp;ní naopak vzešlo něco velmi důležitého&nbsp;– náš ústav, jménem Dům Sofie.</span></p>
          <p class="chunk" data-nb-ref-number="19" data-nb-words="159" data-nb-chars="982"><span class="idea" data-nb-ref-number="19" id="idea19" data-nb-words="159" data-nb-chars="982">Jeho stálí obyvatelé už&nbsp;na&nbsp;mě&nbsp;čekali ve&nbsp;společenské místnosti. Pěkně jsem se&nbsp;s&nbsp;každým pozdravil a&nbsp;přátelsky objal. Uměli jsme společně zazpívat řadu písniček, stačilo ukázat, kdo navrhne tu&nbsp;dnešní. Mrknul jsem na&nbsp;Andreu, který se&nbsp;na&nbsp;to&nbsp;očividně těšil nejvíc. Na&nbsp;stole byly v&nbsp;otevřeném pouzdru nachystané moje housle a&nbsp;někdo mi&nbsp;je&nbsp;hned podával. Zpívali jsme a&nbsp;hráli vesele, možná ne&nbsp;zrovna nejkrásněji, ale vesele ano a&nbsp;Benjamin vklouzl do&nbsp;místnosti, aby si&nbsp;zazpíval s&nbsp;námi. Benjamin je&nbsp;vrchní lékař a&nbsp;také můj přímý a&nbsp;jediný nadřízený. Dopolední náplní mého pracovního dne bylo dojít do&nbsp;ústavní zahrady nebo do&nbsp;městského parku, prohrabat tam trochu trávník a&nbsp;do sběrného vozíku odnést spadané listí, pohozené igelitové pytlíky, zašlapané vajgly, taky prezervativy, psí dreky a&nbsp;jiné svinstvo. Motalo se&nbsp;nás při té&nbsp;činnosti asi dvacet, každý pěkně v&nbsp;rukavicích a&nbsp;s&nbsp;hráběmi nebo lopatou, a&nbsp;když byly trávníky vyčištěné, ještě jsme uhrabali cestičky a&nbsp;vysypali do&nbsp;vozíku odpadkové koše.</span></p>
          <p class="chunk" data-nb-ref-number="20" data-nb-words="172" data-nb-chars="1058"><span class="idea" data-nb-ref-number="20" id="idea20" data-nb-words="172" data-nb-chars="1058">Sedmým rokem jsem se&nbsp;staral o&nbsp;mírumilovné, mentálně nestandardní osoby obou pohlaví a&nbsp;různého věku. Po&nbsp;prvním roce společné péče o&nbsp;ústavní zahradu a&nbsp;obecní park jsem si&nbsp;byl jistý, že&nbsp;mám své svěřence rád. Nejraději při koupání a&nbsp;mytí těl, hezkých i&nbsp;neforemných. Naučil jsem se&nbsp;s&nbsp;nimi dělat svíčky z&nbsp;včelího vosku a&nbsp;šít hadrové panenky, jezdit na&nbsp;koni a&nbsp;truhlařit. To&nbsp;byly hlavní Benjaminovy léčebné postupy a&nbsp;mně osobně velmi prospívaly. Taky jsme několikrát do&nbsp;roka hráli divadlo, nejraději vánoční hru se&nbsp;zpěvy. Benjamin vede ústav trochu jako rodinu a&nbsp;trochu jako dílnu svobodných umění a&nbsp;řemesel, kromě psychologie studuje pedagogiku a&nbsp;duchovní vědu. Před sedmi lety mě&nbsp;přijal jako pečovatele, přestože jsem studium psychologie nikdy nedokončil. Možná proto. Když jsem mu&nbsp;řekl, že&nbsp;žádný diplom nemám, protože psychologii studuji patnáct let, ale dostudovat ji&nbsp;nemůžu a&nbsp;nechci, potěšeně se&nbsp;na&nbsp;mne usmál. Pochopil jsem, že&nbsp;mám před sebou velikou raritu: byl to&nbsp;první živý psycholog v&nbsp;mém životě, který si&nbsp;byl jistý existencí psýchy. Duše. Psýchy bez logie.</span></p>
          <p class="chunk" data-nb-ref-number="21" data-nb-words="40" data-nb-chars="238"><span class="idea" data-nb-ref-number="21" id="idea21" data-nb-words="40" data-nb-chars="238">Dalším důvodem mého sedmiletého působení v&nbsp;ústavu je&nbsp;Kris­týnka, kterou jsme sem s&nbsp;Marií převezli, když jí&nbsp;v&nbsp;Bostonu zemřel Zari. Přestala mluvit a&nbsp;mlčela už&nbsp;pátý rok, jako kdyby byla od&nbsp;narození němá. O&nbsp;Kristýnce budu ještě hodně mluvit.</span></p>
          <p class="chunk" data-nb-ref-number="22" data-nb-words="81" data-nb-chars="421"><span class="idea" data-nb-ref-number="22" id="idea22" data-nb-words="81" data-nb-chars="421">Když jsem se&nbsp;vrátil s&nbsp;partou z&nbsp;parku, zašel jsem za&nbsp;Benjaminem, sednout si&nbsp;na&nbsp;chvíli do&nbsp;jeho kanceláře. Zadíval jsem se&nbsp;mu&nbsp;dlouze do&nbsp;tváře a&nbsp;ujistil se, že&nbsp;oči ve&nbsp;zpětném zrcátku jeho nebyly. O&nbsp;pohledu v&nbsp;zádech jsem mu&nbsp;ale nic neřekl. Totiž o&nbsp;pohledu do&nbsp;mé&nbsp;tváře, totiž v&nbsp;zrcátku. Benjamin je&nbsp;moudrý, nebál jsem se, že&nbsp;mě&nbsp;bude mít za&nbsp;blázna. Chtěl jsem si&nbsp;ten úkaz nechat pro sebe jako tajemství. Povím o&nbsp;něm jenom Marii.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>