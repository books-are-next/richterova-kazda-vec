<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="11/ Pokusy o&nbsp;dobro&nbsp;– průhledy I">
    <meta name="apple-mobile-web-app-capable" content="yes">
    <title>11/ Pokusy o&nbsp;dobro&nbsp;– průhledy I</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_016.html">
    <link rel="next" href="./kazda_vec_at_dospeje_na_sve_misto_018.html">
    <meta name="nb-order" content="13">
    <link rel="self" href="kazda_vec_at_dospeje_na_sve_misto_017.html">
    <meta name="nb-identifier" content="richterova-kazda-vec-at-dospeje-na-sve-misto-f91d1b9">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2239" data-nb-chars="13796">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_016.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="7" data-nb-chars="31"><span class="idea" data-nb-ref-number="1" id="idea1" data-nb-words="7" data-nb-chars="31">11/ Pokusy o&nbsp;dobro&nbsp;– průhledy I</span></h1>
        <section>
          <p class="chunk" data-nb-ref-number="2" data-nb-words="151" data-nb-chars="874"><span class="idea" data-nb-ref-number="2" id="idea2" data-nb-words="151" data-nb-chars="874">Jaromír odvezl dvanáctiletou Marii do&nbsp;jiné země, do&nbsp;jiného jazyka, do&nbsp;jiné školy a&nbsp;do jiného myšlení. Josef se&nbsp;v&nbsp;tom čase ještě naivně těšil a&nbsp;radoval, jak užitečně a&nbsp;světodějně přiloží ruku k&nbsp;dílu na&nbsp;budoucím ráje hodném nasycení lidstva. Jaromír z&nbsp;budoucího ráje utekl, ale do&nbsp;pěti let záhadně zmizel&nbsp;– a&nbsp;určitě ne&nbsp;v&nbsp;ráji, tedy aspoň pokud nezemřel. Mezitím se&nbsp;Josef stal šéfem ústavu, kde se&nbsp;pracovalo na&nbsp;projektech napohled skoro rajských. Pod dozorem svých otců jsme se&nbsp;od&nbsp;sebe s&nbsp;Marií vzdalovali a&nbsp;zároveň osudově přibližovali, protože jinak to&nbsp;nemohlo být. Marie chodila s&nbsp;rodiči kolem Kolosea a&nbsp;po via Appia, mne Josef jednoho dne vzal za&nbsp;loket a&nbsp;odvedl přes brněnský park v&nbsp;anglickém stylu zvaný Lužánky do&nbsp;Domu pionýrů a&nbsp;mládeže. I&nbsp;mně bylo zrovna dvanáct a&nbsp;Josef věděl, že&nbsp;když nebudu chodit do&nbsp;pionýra, nedostanu se&nbsp;ani na&nbsp;dvanáctiletku, natož na&nbsp;nějaké studium.</span></p>
          <p class="chunk" data-nb-ref-number="3" data-nb-words="160" data-nb-chars="1036"><span class="idea" data-nb-ref-number="3" id="idea3" data-nb-words="160" data-nb-chars="1036">Cesta k&nbsp;trojdílnému vchodu do&nbsp;elegantní, pseudorenesanční budovy Domu pionýrů a&nbsp;mládeže byla vysypaná světlými oblázky, vnitřek byl plný světla a&nbsp;skleněných stěn. Ze&nbsp;vstupní haly se&nbsp;vcházelo do&nbsp;předsálí, z&nbsp;předsálí do&nbsp;divadelního sálu, v&nbsp;levém křídle byly místnosti, kde se&nbsp;konaly schůze pionýrských skupin, vzadu měl Dům terasovitou zahradu a&nbsp;fontány. To&nbsp;všechno postavil vídeňský architekt Ludwig Foerster v&nbsp;polovině devatenáctého století a&nbsp;podle jeho představy to&nbsp;mělo být kasino a&nbsp;asi zpočátku i&nbsp;bylo. Sto roků trvalo, než dostal krajský výbor strany historickou příležitost proměnit nemorální a&nbsp;společensky zcela zbytečné kasino ve&nbsp;šťastnou ukázku šťastné budoucnosti, v&nbsp;Dům pionýrů a&nbsp;mládeže. Musím dosvědčit, že&nbsp;ten dům byl pro mládež ideální. Fontány sice zůstávaly na&nbsp;suchu, určitě ale ne&nbsp;z&nbsp;ideologických důvodů. Zato se&nbsp;ve&nbsp;velkém sále hrálo divadlo, dokonce pantomima. Vždyť tam skromně i&nbsp;velkolepě začínal Ctibor Turba se&nbsp;skupinkou temperamentních mimů. Moc se&nbsp;mi&nbsp;líbili, chtěl jsem se&nbsp;k&nbsp;nim přidat, ale pohltil mě&nbsp;jiný duch.</span></p>
          <p class="chunk" data-nb-ref-number="4" data-nb-words="176" data-nb-chars="1150"><span class="idea" data-nb-ref-number="4" id="idea4" data-nb-words="176" data-nb-chars="1150">Ve&nbsp;vstupní hale Domu visely ikony vůdců tábora míru ozdobené rudými a&nbsp;trojbarevnými vlajkami, přímo naproti vchodu stálo bronzové sousoší dělníka a&nbsp;rolnice. Právě pozvedli kladivo a&nbsp;srp nad své hlavy i&nbsp;nad hlavy pionýrů. Podobali se&nbsp;v&nbsp;té rozmáchlé pozici alegorickému sousoší, jež na&nbsp;všech filmových plátnech světa vítězně uvádělo ruské filmy natočené v&nbsp;sovětských studiích Mosfilm, ale působili míň hrozivě i&nbsp;míň vítězně než slavná dvojice od&nbsp;Věry Muchinové, vlastně tam jen tak rozmáchle a&nbsp;trochu rozpačitě stáli, zato byli pěkní. Sochař je&nbsp;stvořil hned po&nbsp;válce, netušil, že&nbsp;se&nbsp;dělnicko-rolnická dvojice začne množit hned po&nbsp;komunistickém převratu v&nbsp;celé zemi a&nbsp;v&nbsp;celém táboře míru a&nbsp;taky v&nbsp;Číně. Náš mistr, vážený a&nbsp;uznávaný brněnský sochař Vorel, se&nbsp;totiž dobrácky inspiroval logem Mosfilmu, ale jako model si&nbsp;vybral venkovského mládence a&nbsp;dívčinu půvabnou a&nbsp;trochu snivou jako renesanční moravská madona, protože si&nbsp;poválečné soužití pracujícího lidu představoval ve&nbsp;folklorním stylu. Soudruzi ani pionýři to&nbsp;skulpturální dílo při vstupu do&nbsp;rudé svatyně dvakrát nevnímali, zato před ním donekonečna opakovali mocnou syčivou mantru „Čest práci“.</span></p>
          <p class="chunk" data-nb-ref-number="5" data-nb-words="125" data-nb-chars="731"><span class="idea" data-nb-ref-number="5" id="idea5" data-nb-words="125" data-nb-chars="731">K&nbsp;vrátnici si&nbsp;pro nás přišel vysoký hubený muž s&nbsp;vlajícími slámovými vlasy a&nbsp;Josef ho&nbsp;pozdravil odpoledním, popracovním „Dobrý den“. Muž se&nbsp;mu&nbsp;modrýma očima přísně podíval do&nbsp;tváře a&nbsp;pronesl „Čest práci“, zřetelně i&nbsp;důrazně. Bylo mi&nbsp;jasné, že&nbsp;jinak se&nbsp;tu&nbsp;zdravit nemůže a&nbsp;nesmí. Josef smířlivě kývl a&nbsp;roztržitě odspěchal na&nbsp;nějakou schůzi. Neměl ani trochu pocit, že&nbsp;syna lehkomyslně předává moci&nbsp;– a&nbsp;ještě k&nbsp;tomu zlé. Já&nbsp;šlapal za&nbsp;soudruhem do&nbsp;místnosti, kde měl právě schůzi Kulid, celým názvem Oddíl kultury a&nbsp;lidového umění. Během schůze jsem vyrozuměl, že&nbsp;soudruh vedoucí velí míru. Míru, nebo světu? Rusky se&nbsp;svět řekne mir. Z&nbsp;údivu velkého jako celý svět mě&nbsp;až&nbsp;doma vyvedla maminka: on&nbsp;se&nbsp;totiž ten soudruh jmenoval Velemír.</span></p>
          <p class="chunk" data-nb-ref-number="6" data-nb-words="97" data-nb-chars="590"><span class="idea" data-nb-ref-number="6" id="idea6" data-nb-words="97" data-nb-chars="590">Kulid je&nbsp;ošklivé jméno, ale ve&nbsp;dvanácti jsem do&nbsp;Kulidu vlétl jako včela do&nbsp;mateřského úlu. Metaforu s&nbsp;úlem jsem si&nbsp;ovšem vymyslel až&nbsp;jako dospělý, abych nějak vyjádřil pocit sounáležitosti, v&nbsp;tom věku životně nezbytný. V&nbsp;Kulidu jsem ho&nbsp;našel a&nbsp;miloval, nejkrásnější byl pocit, že&nbsp;máme nějaké vyšší společné poslání; připomínalo se&nbsp;občas jako závan vůně, jako jiskra, jako náběh na&nbsp;transcendentní myšlenku, což bylo ohromné, jelikož jsem přišel na&nbsp;svět, abych měl rád své bližní. Nebe–peklo–ráj na&nbsp;chodníku před barákem v&nbsp;Kénigu u&nbsp;Slovaňáku mi&nbsp;už&nbsp;nestačilo a&nbsp;já vděčně přijmul, co&nbsp;život dal.</span></p>
        </section>
        <section>
          <p class="chunk" data-nb-ref-number="7" data-nb-words="65" data-nb-chars="362"><span class="idea" data-nb-ref-number="7" id="idea7" data-nb-words="65" data-nb-chars="362">Chodit do&nbsp;Kulidu nebyl žádný med, ale docházel jsem pilně, šlapal ve&nbsp;dvojstupu, v&nbsp;řadě i&nbsp;v&nbsp;houfu, zvykl si&nbsp;spát ve&nbsp;stanu, pod širákem a&nbsp;ve školních tělocvičnách i&nbsp;na senících (ve skupině je&nbsp;to&nbsp;úplně jiné než ve&nbsp;dvou). Vláčel jsem těžkou batožinu, oblékal se&nbsp;do&nbsp;škaredé uniformy a&nbsp;s&nbsp;funěním dobíhal o&nbsp;tři roky starší kluky, kteří v&nbsp;oddílu udávali pochodové tempo.</span></p>
          <p class="chunk" data-nb-ref-number="8" data-nb-words="190" data-nb-chars="1209"><span class="idea" data-nb-ref-number="8" id="idea8" data-nb-words="190" data-nb-chars="1209">V&nbsp;neděli brzo ráno jsem na&nbsp;sebe navlékal khaki košili a&nbsp;šedivou rádiovku a&nbsp;mazal si&nbsp;chleba máslem do&nbsp;kapsy na&nbsp;oběd. První časy Věra vstávala se&nbsp;mnou, obětovala nedělní vyspávání, v&nbsp;noční košili vařila čaj, který jsem nestačil vypít, a&nbsp;rozespale sledovala, jak se&nbsp;vypravuji. Ani bych tě&nbsp;v&nbsp;tom mundúru na&nbsp;ulici nepoznala, prohlásila jednou zamyšleně. Holky vypadaly v&nbsp;kulidovské uniformě ještě bědněji než kluci, protože musely ke&nbsp;khaki košili nosit nabírané modrotiskové sukně domácí výroby. Uniformy si&nbsp;vymyslel Velemír, ale ne&nbsp;tak docela podle svého vkusu: hlavně totiž musel respektovat nepsaný, ale přísný příkaz, že&nbsp;se&nbsp;pionýři nesmějí podobat předválečným, kapitalistickým a&nbsp;maloburžoazním skautům. Ani zdálky. A&nbsp;ono vůbec nebylo lehké obléct děti mezi jedenácti a&nbsp;šestnácti na&nbsp;výlet do&nbsp;přírody tak, aby se&nbsp;předválečným dětem stejného věku nepodobaly ani z&nbsp;dálky. Ani v&nbsp;lese, ani když prší, ani když pálí červencové slunce. Velemír se&nbsp;v&nbsp;duchu doby inspiroval způli vojenským duchem, způli lidovým uměním: hlava, ramena a&nbsp;prsa byly přibližně vojenské, břicho, zadek a&nbsp;nohy tak jaksi lidové. Boty se&nbsp;jmenovaly pionýrky, což bylo krycí jméno pro model, který předválečné obutí do&nbsp;terénu přece jen připomínal.</span></p>
          <p class="chunk" data-nb-ref-number="9" data-nb-words="74" data-nb-chars="446"><span class="idea" data-nb-ref-number="9" id="idea9" data-nb-words="74" data-nb-chars="446">Na&nbsp;skauty z&nbsp;předválečných dob si&nbsp;koncem padesátých let a&nbsp;začátkem šedesátých ještě leckdo pamatoval, hlavně babička Anežka, která ustavičně zapomínala, že&nbsp;Kulid skaut není a&nbsp;nikdy nebude. Slovo Kulid nikdy v&nbsp;životě nevyslovila. „Už zase jedeš na&nbsp;výlet se&nbsp;skautem?“ ptala se&nbsp;a&nbsp;možná dělala hloupou schválně. Proto měla zakázáno mě&nbsp;k&nbsp;Domu pionýrů doprovázet. Nesměla tam na&nbsp;mne čekat ani za&nbsp;tmy, když jsme se&nbsp;vraceli pozdě v&nbsp;noci z&nbsp;dlouhého výletu.</span></p>
        </section>
        <section>
          <p class="chunk" data-nb-ref-number="10" data-nb-words="109" data-nb-chars="668"><span class="idea" data-nb-ref-number="10" id="idea10" data-nb-words="109" data-nb-chars="668">Velemír se&nbsp;vynalézavě staral, aby děti jemu svěřené poznaly co&nbsp;nejvíc bolesti a&nbsp;utrpení, věděl, že&nbsp;to&nbsp;stmeluje lidi a&nbsp;upevňuje prestiž tyrana. V&nbsp;tomto případě soudruha vedoucího. Jako nedostudovaný psycholog můžu říct, milá Marie, že&nbsp;byl pohlavně poněkud úchylný, že&nbsp;to&nbsp;byl sadista a&nbsp;blázen. Můžu to&nbsp;říct i&nbsp;jako normální člověk. Jenomže, jenomže, milý Benjamine, Velemír měl charisma a&nbsp;geniální intuici, děti strhnul a&nbsp;začlenil do&nbsp;svého úlu, do&nbsp;svého roje. Přesně tak. Nebyl to&nbsp;ráj, byl to&nbsp;roj. Metafora zčásti pokulhává, Velemír se&nbsp;v&nbsp;žádném ohledu nepodobal včelí královně (a jednoho dne si&nbsp;každý bude moci zjistit v&nbsp;archivech, že&nbsp;byl onačejší agent StB než Kazimír).</span></p>
          <p class="chunk" data-nb-ref-number="11" data-nb-words="134" data-nb-chars="826"><span class="idea" data-nb-ref-number="11" id="idea11" data-nb-words="134" data-nb-chars="826">Chodili jsme třicetikilometrové túry, podstupovali vedra, zimy a&nbsp;hlavně žízeň, protože na&nbsp;tom Velemír nejvíc lpěl, že&nbsp;musíme co&nbsp;nejmíň pít. Nevím, kde vzal to&nbsp;scestné přesvědčení, nebo jestli trýznění žízní byl jen výplod jeho sadistického ducha. Odůvodňoval surové nařízení poučením, že&nbsp;když nebudeme pít, nebudeme se&nbsp;potit a&nbsp;nebudeme čurat. To&nbsp;bylo první a&nbsp;možná hlavní pravidlo chování členů Kulidu: nečurat, hlavně ne&nbsp;během pochodu, ani v&nbsp;noci, už&nbsp;vůbec ne&nbsp;cestou autobusem nebo vlakem, na&nbsp;lyžích taky ne, a&nbsp;nikdy, nikdy za&nbsp;dlouhého ranního či&nbsp;večerního nástupu. Nedostatečně idealistické nátury se&nbsp;na&nbsp;to&nbsp;vybodly hned na&nbsp;prvním výletě. Málo submisivní nátury taky. (Ano, Marie, je&nbsp;mi&nbsp;jasné, že&nbsp;jsem byl jako kluk idealista a&nbsp;zároveň se&nbsp;choval podřízeně. Pravda je, že&nbsp;jsem se&nbsp;naučil tajně pít z&nbsp;každého potoka i&nbsp;z&nbsp;kaluží.)</span></p>
          <p class="chunk" data-nb-ref-number="12" data-nb-words="138" data-nb-chars="837"><span class="idea" data-nb-ref-number="12" id="idea12" data-nb-words="138" data-nb-chars="837">Boty zraňují, když jsou menší i&nbsp;když jsou větší, když se&nbsp;namočí i&nbsp;když vyschnou na&nbsp;slunci, ale po&nbsp;prvních šedesáti kilometrech se&nbsp;jistě rozšlapou a&nbsp;přizpůsobí. Zpívali jsme v&nbsp;chůzi a&nbsp;hlavně večer moravské a&nbsp;slovenské písně, u&nbsp;ohně i&nbsp;jen tak v&nbsp;kruhu na&nbsp;louce, nebo ve&nbsp;vlaku. Měl jsem rád celou polovinu lidstva, která pracovala a&nbsp;upevňovala mír, jak nám to&nbsp;ukazovali ve&nbsp;filmových týdenících. Láska k&nbsp;bližnímu mě&nbsp;prostupovala prudce jako hormony v&nbsp;pubertě, takže jsem miloval i&nbsp;druhou polovinu lidstva, která to&nbsp;měla horší nežli my, protože nežila v&nbsp;táboře míru, nýbrž v&nbsp;kapitalistických zemích. Musel to&nbsp;být strašný osud. Velemír se&nbsp;kapitalismu pohrdavě vysmíval a&nbsp;tak nějak bylo zřejmé, že&nbsp;kapitalistické země je&nbsp;správné nenávidět. Nebylo ale správnější, aby nám jich bylo líto? Je&nbsp;přece hrozná smůla, narodit se&nbsp;v&nbsp;kapitalistickém světě.</span></p>
          <p class="chunk" data-nb-ref-number="13" data-nb-words="84" data-nb-chars="515"><span class="idea" data-nb-ref-number="13" id="idea13" data-nb-words="84" data-nb-chars="515">Zlé imperialisty jsem nelitoval, těch jsem se&nbsp;bál, protože jsme od&nbsp;nich mohli očekávat jen to&nbsp;nejhorší, včetně války, pravděpodobně atomové. Strach na&nbsp;mne doléhal nejvíc před spaním. Než jsem zavřel oči, promítl jsem si&nbsp;každý večer na&nbsp;strop po&nbsp;paměti podrobnou mapu Králova Pole. Na&nbsp;ní&nbsp;jsem měl světelně zaznamenané ulice a&nbsp;domy, kde bydleli moji kamarádi a&nbsp;Kristýnka. Včetně domu, kde bydlel soudruh Velemír. V&nbsp;případě, že&nbsp;válka v&nbsp;noci náhle propukne, poběžím pro ně, vyburcuji je&nbsp;a&nbsp;odvedu do&nbsp;protiatomového krytu.</span></p>
          <p class="chunk" data-nb-ref-number="14" data-nb-words="171" data-nb-chars="1035"><span class="idea" data-nb-ref-number="14" id="idea14" data-nb-words="171" data-nb-chars="1035">V&nbsp;parku, kde stál Dům pionýrů, vyrůstala zrovna ze&nbsp;země velká hromada hlíny. Nebyla to&nbsp;díra pro krtčí obry, byl to&nbsp;protiatomový kryt. Stejné obří krtince se&nbsp;tlačily na&nbsp;povrch i&nbsp;v&nbsp;jiných čtvrtích, protože pod hlínou se&nbsp;kdesi hluboko budovaly tajemné prostory, kde by&nbsp;všichni dobří lidé mohli žít, kdyby je&nbsp;ti&nbsp;zlí chtěli zabít atomovou bombou. Bylo zřejmé, že&nbsp;na&nbsp;nás někdo starostlivě myslí a&nbsp;chce nás chránit. A&nbsp;někdo jiný že&nbsp;nás ohrožuje. Hromady hlíny brzo zarostly travou a&nbsp;splynuly s&nbsp;okolím. Kudy se&nbsp;do&nbsp;nich vchází, to&nbsp;nikdo nevěděl, bylo to&nbsp;přísně tajné. I&nbsp;ve škole jsme snad měli protiatomový kryt, vchod do&nbsp;něho byl také bezpečně utajený, nikdo se&nbsp;nikdy nedozvěděl, kde se&nbsp;nachází a&nbsp;kdo je&nbsp;držitelem klíčů. Narezlý, necharismatický ředitel Nerudík nás v&nbsp;občanské výchově pohoršeně informoval, že&nbsp;ve&nbsp;Švýcarsku si&nbsp;lidé stavějí protiatomové kryty osobní, protože nemají žádné sociální cítění. Každý myslí jen na&nbsp;sebe. Kryty jsou vybavené konzervami, ale mají v&nbsp;nich i&nbsp;rakve, pro případ delšího rodinného pobytu a&nbsp;eventuálních skonů.</span></p>
          <p class="chunk" data-nb-ref-number="15" data-nb-words="84" data-nb-chars="586"><span class="idea" data-nb-ref-number="15" id="idea15" data-nb-words="84" data-nb-chars="586">Pod velením Nerudíka se&nbsp;ve&nbsp;škole konaly dvakrát do&nbsp;roka cvičné poplachy, aby se&nbsp;žáci naučili do&nbsp;krytů spořádaně sestupovat. Sestupovali jsme do&nbsp;tělocvičny. Celá škola se&nbsp;musela do&nbsp;tělocvičny vtěsnat. Ke&nbsp;dveřím stavěl Nerudík robustního tělocvikáře, aby nikomu nedovolil z&nbsp;atomového krytu uniknout. Okna musela být dobře zavřená, protože na&nbsp;školním dvoře zatím vybuchovaly kouřové nálože, zastupující v&nbsp;poplachovém scénáři atomový hřib. To&nbsp;byla naše studená válka. Kouřové výbuchy organizovala zábavně bláznivá učitelka chemie se&nbsp;svými oblíbenými žáky, kterým tu&nbsp;švandu všichni záviděli.</span></p>
        </section>
        <section>
          <p class="chunk" data-nb-ref-number="16" data-nb-words="127" data-nb-chars="811"><span class="idea" data-nb-ref-number="16" id="idea16" data-nb-words="127" data-nb-chars="811">Byly to&nbsp;moje první prázdniny s&nbsp;Kulidem, když jsme po&nbsp;celonoční jízdě osobákem vystupovali z&nbsp;vlaku s&nbsp;batohy na&nbsp;zádech ve&nbsp;Velkých Karlovicích. Velemír teatrálně namířil ukazováčkem pravé ruky k&nbsp;obzoru a&nbsp;mohutným hlasem zvolal: „Náš tábor je&nbsp;támhle!“ „Támhle“ znamenalo horu Javorník, od&nbsp;nádraží vzdálenou dobrých třicet kilometrů. Patřil jsem mezi nejmladší a&nbsp;nejhloupější členy oddílu a&nbsp;myslel si, že&nbsp;Velemír žertuje. O&nbsp;Javorníku se&nbsp;zpívá v&nbsp;lidových písničkách, tábor stál nad korytem prudkého potoka a&nbsp;dozvěděli jsme se, že&nbsp;kousek nad námi procházejí hranice Moravy a&nbsp;Slovenska. Procházejí, ale nemají puchýře, zašeptal mi&nbsp;do&nbsp;ucha Fanda, který měl puchýře do&nbsp;krve. Toho léta jsem byl nejvíc náchylný k&nbsp;extázím, obzvlášť potom, co&nbsp;se&nbsp;moje krvavé puchýře zahojily. Jako zázrakem se&nbsp;po&nbsp;týdnu přestaly dělat docela.</span></p>
          <p class="chunk" data-nb-ref-number="17" data-nb-words="159" data-nb-chars="979"><span class="idea" data-nb-ref-number="17" id="idea17" data-nb-words="159" data-nb-chars="979">V&nbsp;létě, na&nbsp;táboře pod stanem poblíž horského potoka, na&nbsp;louce a&nbsp;u&nbsp;lesa jsem se&nbsp;války nebál. Nemohlo k&nbsp;ní dojít, protože všechno kolem bylo krásné. Úl&nbsp;Kulidu nás chránil i&nbsp;před zlým pomyšlením. Hlasy dětí mezi stany jsem poslouchal jako polyfonní náboženskou skladbu, do&nbsp;deníku jsem si&nbsp;o&nbsp;poledním klidu zapisoval útržky zaslechnutých vět jako surrealistické básně, přestože jsem o&nbsp;polyfonii, náboženství ani surrealismu neměl potuchy. Barvy kraje jsem vnímal celým tělem a&nbsp;modrošedé hřebeny kopců mě&nbsp;ujišťovaly, že&nbsp;v&nbsp;našem světě není žádná chyba. Nemohla být, nesměla, ani když jsem měl před očima modré a&nbsp;černé kruhy, jak mi&nbsp;tlouklo srdce a&nbsp;docházel dech cestou na&nbsp;nějaký nejvyšší vrchol. Večer jsme sestupovali do&nbsp;údolí k&nbsp;potoku, u&nbsp;kterého stál náš tábor a&nbsp;náš zpěv zas stoupal od&nbsp;táboráku jako oheň, vzhůru k&nbsp;vrcholům a&nbsp;dál, až&nbsp;k&nbsp;nebi. Velemír na&nbsp;závěr dne pravidelně pronášel projevy, ve&nbsp;kterých byla velebná příroda korunním důkazem správnosti socialismu. Alespoň implicitně.</span></p>
          <p class="chunk" data-nb-ref-number="18" data-nb-words="130" data-nb-chars="737"><span class="idea" data-nb-ref-number="18" id="idea18" data-nb-words="130" data-nb-chars="737">K&nbsp;vytržení mi&nbsp;stačilo málo a&nbsp;toho mála bylo víc než dost: skoro nic celý den nejíst, šlapat ze&nbsp;všech sil a&nbsp;vnímat vůně a&nbsp;zvuky lesa a&nbsp;polí. Rozprostraňoval jsem se, ztrácel a&nbsp;rozplýval, pronikal v&nbsp;chůzi i&nbsp;do potoků a&nbsp;do dřevěných domků, kde kozy ještě bydlely s&nbsp;lidmi. Lidé s&nbsp;kozami. Duše vstupovala do&nbsp;úzkých políček brambor a&nbsp;ovsa, do&nbsp;něžně zelené trávy a&nbsp;tak dál, včetně úžasu, že&nbsp;cestu, po&nbsp;které jdeme, vyšlapali kdysi lidé do&nbsp;vláčného levotočivého oblouku. Netušil jsem, že&nbsp;komunismus duši striktně, vědecky a&nbsp;neodvolatelně popřel. Do&nbsp;vytržení jsem upadal, o&nbsp;duši nic nevěděl a&nbsp;slovo extáze neznal a&nbsp;neměl poznat, leda jako posměšek. To, co&nbsp;jsem zažil, nemělo jméno a&nbsp;taky jsem o&nbsp;tom nikomu nevyprávěl ani v&nbsp;Javorníkách, ani v&nbsp;Brně.</span></p>
          <p class="chunk" data-nb-ref-number="19" data-nb-words="58" data-nb-chars="373"><span class="idea" data-nb-ref-number="19" id="idea19" data-nb-words="58" data-nb-chars="373">Milý Benjamine, byl jsem vystaven ateistické výchově, komunistické propagandě a&nbsp;zvůli charismatického Velemíra, který děti podroboval na&nbsp;cestách kouzelnými kraji, za&nbsp;zpěvu lidových a&nbsp;revolučních písní nadlidským výkonům. Tenkrát jsem se&nbsp;dotkl ráje, a&nbsp;proto se&nbsp;nedivím, že&nbsp;Kulid a&nbsp;Velemír měli jako hlavní úkol v&nbsp;mém životě, z&nbsp;ráje mě&nbsp;vyhnat. O&nbsp;tom ale budu vyprávět zvlášť.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_018.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>