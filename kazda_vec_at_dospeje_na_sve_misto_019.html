<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="13/ Tady nikdo nestřílí">
    <meta name="apple-mobile-web-app-capable" content="yes">
    <title>13/ Tady nikdo nestřílí</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_018.html">
    <link rel="next" href="./kazda_vec_at_dospeje_na_sve_misto_020.html">
    <meta name="nb-order" content="15">
    <link rel="self" href="kazda_vec_at_dospeje_na_sve_misto_019.html">
    <meta name="nb-identifier" content="richterova-kazda-vec-at-dospeje-na-sve-misto-077e620">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2323" data-nb-chars="13976">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_018.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="23"><span class="idea" data-nb-ref-number="1" id="idea1" data-nb-words="4" data-nb-chars="23">13/ Tady nikdo nestřílí</span></h1>
        <section>
          <p class="chunk" data-nb-ref-number="2" data-nb-words="111" data-nb-chars="653"><span class="idea" data-nb-ref-number="2" id="idea2" data-nb-words="111" data-nb-chars="653">Když se&nbsp;v&nbsp;románu objeví pistole, je&nbsp;nutné, aby z&nbsp;ní někdo vystřelil. Můj tatínek ale v&nbsp;mých vzpomínkách nestřílí. A&nbsp;já nevím, jestli někdy doopravdy vystřelil, nebo jestli se&nbsp;jen párkrát pobavil s&nbsp;kamarády někde na&nbsp;opuštěném místě, když si&nbsp;zbraň klukovsky zkoušeli. Můj tatínek je&nbsp;ve&nbsp;vzpomínkách oblečený do&nbsp;starých gatí, leze po&nbsp;čtyřech po&nbsp;podlaze v&nbsp;obýváku, kde nestojí vánoční stromeček, a&nbsp;veze mne na&nbsp;zádech. O&nbsp;několik let později vylézá zpoza záclony a&nbsp;dává pozor, aby od&nbsp;vánočního stromku nechytila. Je&nbsp;dojatý, usmívá se&nbsp;a&nbsp;skoro pláče. Josef byl z&nbsp;celé rodiny největší citlivka a&nbsp;mne i&nbsp;po jeho smrti dojímají jeho vrásky, paprsky úsměvů kolem očí.</span></p>
          <p class="chunk" data-nb-ref-number="3" data-nb-words="52" data-nb-chars="330"><span class="idea" data-nb-ref-number="3" id="idea3" data-nb-words="52" data-nb-chars="330">A&nbsp;tak mi&nbsp;trvalo jedenadvacet let, než jsem milicionářskou vánoční kolekci přiložil k&nbsp;pistoli v&nbsp;zásuvce psacího stolu. Pistole nebyla nabitá, pistole už&nbsp;možná vůbec neexistovala, ale lekl jsem se, jako by&nbsp;mi&nbsp;právě vypálila ránu těsně u&nbsp;ucha. Výstřel zazní znovu pokaždé, když v&nbsp;pokojném adventním čase začnu zdobit vánoční stromek.</span></p>
        </section>
        <section>
          <p class="chunk" data-nb-ref-number="4" data-nb-words="175" data-nb-chars="1132"><span class="idea" data-nb-ref-number="4" id="idea4" data-nb-words="175" data-nb-chars="1132">Ani pistole, která mířila na&nbsp;Kristýnčina tatínka Přemysla, ve&nbsp;skutečnosti nevystřelila. Miroslav Křen a&nbsp;jeho kumpáni nejsou zvyklí střílet. Když hlavněmi pistolí a&nbsp;starých ručnic strkali mužské ven z&nbsp;kuchyně, popadl děda František na&nbsp;zápraží opřené vidle a&nbsp;rozehnal se&nbsp;po&nbsp;Křenovi. Křenův soudruh ho&nbsp;bleskurychle kopl do&nbsp;boku, starý Křišťál zavrávoral a&nbsp;vidle mu&nbsp;vypadly z&nbsp;rukou. Za&nbsp;napadení úřední osoby dostal patnáct let. Pouhých patnáct let, protože nikoho nezranil. Jinak by&nbsp;to&nbsp;byl provaz, řekl advokát Anně. Franta Křišťál ale stačil vykřiknout na&nbsp;adresu kolektivizátorů svého hospodářství, že&nbsp;jsou darebáci, zkurvysyni, grázlové, prevíti, povaleči, zloději, smradlaví kořalové a&nbsp;usoplenci. Byl by&nbsp;řekl víc, ale dostal od&nbsp;soudruha z&nbsp;okresu pažbou pušky další ránu a&nbsp;ztratil vědomí. Anna držela Kristýnce hlavu směrem do&nbsp;svého klína pokrytého širokou vlněnou sukní, dívala se&nbsp;a&nbsp;vnímala rány i&nbsp;výkřiky, dokud do&nbsp;ní&nbsp;nestrčil nějaký jiný soudruh podruhé. A&nbsp;to už&nbsp;byli před vraty. Někdo za&nbsp;nimi zabouchl vrátka vykrojená v&nbsp;dřevěném křídle velkých vrat. Počkáme na&nbsp;mužské, řekla babičce Anně matka Lidka. Mužské však čekal jiný osud.</span></p>
        </section>
        <section>
          <p class="chunk" data-nb-ref-number="5" data-nb-words="271" data-nb-chars="1673"><span class="idea" data-nb-ref-number="5" id="idea5" data-nb-words="271" data-nb-chars="1673">Služební pistoli měl také nevlastní otec Lucie Tiché, ale ještě nevím, jestli do&nbsp;tohoto vyprávění vejde i&nbsp;on. Takových je, co&nbsp;měli doma od&nbsp;Lidových milicí pistole, ale nemluvilo se&nbsp;o&nbsp;tom. Luciin nevlastní otec zdravil sousedsky mého otce, když se&nbsp;potkali, a&nbsp;Josef odpovídal srdečně, protože srdečný a&nbsp;sympatický byl, byla to&nbsp;jeho hlavní vlastnost. S&nbsp;kamarády dovedl povídat hodiny, zajímal se, naslouchal a&nbsp;hlavně se&nbsp;divil. I&nbsp;hlas mu&nbsp;žasl a&nbsp;vrásky se&nbsp;rozbíhaly na&nbsp;všechny strany. Fakt je, že&nbsp;nikdy žádného příslušníka Lidových milicí nepozval domů, nebylo to&nbsp;mezi nimi ve&nbsp;zvyku. Zato nás rád bral do&nbsp;výzkumného ústavu, kde byl nejvyšším odborníkem a&nbsp;naprostým vedoucím. Hranice Josefova pracovního světa byly prostupné a&nbsp;přívětivé, vedly tam velké skleněné dveře a&nbsp;schody byly vždycky lesklé. Ústav páchl postřiky a&nbsp;hnojivy; na&nbsp;schodech, v&nbsp;bílých chodbách a&nbsp;v&nbsp;ředitelské kanceláři vanul pach jako z&nbsp;Josefova saka, jen v&nbsp;laboratořích byl smrad k&nbsp;zalknutí. V&nbsp;obrovských skleněných vanách, ze&nbsp;všech stran uzavřených, tam chcípaly mouchy. Například. Chcípající mouchy se&nbsp;motaly jako opilé a&nbsp;rozčileně bzučely, jako by&nbsp;se&nbsp;bály smrti, nebo proti ní&nbsp;dokonce protestovaly. Laboranti v&nbsp;bílých pláštích počítali pod Josefovým vedením, kolik much padne na&nbsp;dno a&nbsp;v&nbsp;jakých intervalech. Možná se&nbsp;dá&nbsp;říct, že&nbsp;to&nbsp;byla chemická střelba, ale i&nbsp;to mne napadá s&nbsp;velkým historickým zpožděním. Laboratorní popraviště bylo odpudivé, ale jinak jsem chodil do&nbsp;ústavu za&nbsp;tatínkem rád. Bylo příjemné vidět, jak se&nbsp;s&nbsp;ním všichni zaměstnanci radostně a&nbsp;podřízeně zdraví a&nbsp;že mě&nbsp;do&nbsp;toho pozdravu zahrnují zdvořilým pokynem a&nbsp;náznakem úklony. Myslel jsem, že&nbsp;mě&nbsp;mají opravu rádi a&nbsp;oni si&nbsp;to&nbsp;mysleli také.</span></p>
        </section>
        <section>
          <p class="chunk" data-nb-ref-number="6" data-nb-words="89" data-nb-chars="533"><span class="idea" data-nb-ref-number="6" id="idea6" data-nb-words="89" data-nb-chars="533">Lucie Tichá slyší střílení v&nbsp;minulosti, která sahá až&nbsp;tři roky před její narození a&nbsp;dál se&nbsp;výhrůžně rozléhá a&nbsp;zní celým dětstvím. Je&nbsp;spojené s&nbsp;jejím dědečkem a&nbsp;babičkou z&nbsp;matčiny strany, protože za&nbsp;války zahynuli, a&nbsp;taky s&nbsp;jejím pravým otcem Jiřím Pátkem, který je&nbsp;živý ve&nbsp;Vídni. Lucie slýchá střelbu z&nbsp;válečné doby ještě v&nbsp;šestnácti, když se&nbsp;spolu spolu zamilovaně vodíme přes Palackého kopec na&nbsp;Medlánský vrch nebo až&nbsp;na&nbsp;Kníničskou přehradu. Dědeček Alexander Tichý a&nbsp;babička Teresie jsou mrtví rodiče Luciiny matky Kateřiny Tiché.</span></p>
        </section>
        <section>
          <p class="chunk" data-nb-ref-number="7" data-nb-words="113" data-nb-chars="678"><span class="idea" data-nb-ref-number="7" id="idea7" data-nb-words="113" data-nb-chars="678">Válka právě skončila, Tichým je&nbsp;sotva padesát a&nbsp;nikdy se&nbsp;doopravdy babičkou a&nbsp;dědečkem nestanou. Zmizí ze&nbsp;světa dřív, než se&nbsp;Lucie narodí. Zahynou za&nbsp;odsunu Němců, ačkoliv jsou Češi, jen pasy mají německé. Možná ani na&nbsp;ně&nbsp;nikdo nevystřelil, možná dostali pažbou pušky do&nbsp;hlavy. Luciina babička-nebabička Teresie se&nbsp;svezla do&nbsp;škarpy někde u&nbsp;Pohořelic, pod lopuchy a&nbsp;lepkavé babky. Alexander za&nbsp;ní&nbsp;do&nbsp;té&nbsp;škarpy skočil a&nbsp;vzal ji&nbsp;do&nbsp;náručí, ale vzápětí dostal také pažbou do&nbsp;hlavy. Teresie mu&nbsp;vyklouzla z&nbsp;náručí a&nbsp;on ztuhl na&nbsp;kraji příkopu. Alexander a&nbsp;Teresie Tichých. Ta&nbsp;slavná zmrzlina, kterou prodávají ve&nbsp;Vídni blízko Reumannplatzu, se&nbsp;nejmenuje po&nbsp;nich, po&nbsp;nich se&nbsp;slehla zem.</span></p>
        </section>
        <section>
          <p class="chunk" data-nb-ref-number="8" data-nb-words="105" data-nb-chars="627"><span class="idea" data-nb-ref-number="8" id="idea8" data-nb-words="105" data-nb-chars="627">Alexander byl urostlý chlap, Ríza ho&nbsp;v&nbsp;běhu a&nbsp;ve strachu hned poznala. Ale proč seděl u&nbsp;škarpy tak ztuhle? Ríza na&nbsp;něho zavolala: „Pane Tichý, můžu pro vás něco udělat?“ Alexander neodpověděl, ani hlavu neotočil, i&nbsp;pohled měl ztuhlý, cizí, zabodnutý dva metry nad příkop, do&nbsp;kterého Ríza neviděla. Teresie si&nbsp;na&nbsp;cestu oblékla předválečný béžový cestovní kostýmek, Ríza běžela jen tak ve&nbsp;staré sukni a&nbsp;halence. Před Alexandrem se&nbsp;Ríza zastavila, jako kdyby to&nbsp;byl její vlastní otec, ale do&nbsp;zad se&nbsp;jí&nbsp;hned zaryla hlaveň. Ani tato puška nevystřelila, Ríza běžela a&nbsp;ve zmateném chumlu prchajících nechápala, ani kam běží, ani proč.</span></p>
          <p class="chunk" data-nb-ref-number="9" data-nb-words="107" data-nb-chars="627"><span class="idea" data-nb-ref-number="9" id="idea9" data-nb-words="107" data-nb-chars="627">Kdo je&nbsp;Ríza? Co&nbsp;dělá v&nbsp;mém životě? A&nbsp;co dělá osmnáct let po&nbsp;válce v&nbsp;kuchyni u&nbsp;Luciiny matky a&nbsp;nevlastního otce, člena Lidových milicí? Za&nbsp;války v&nbsp;Králově Poli bydlela a&nbsp;teď se&nbsp;sem vrátila z&nbsp;Rakouska, kam tenkrát chtě nechtě doběhla. Za&nbsp;války spolu s&nbsp;mou babičkou Jarmilou a&nbsp;Jehličkovic brýlatou Hankou patřila k&nbsp;nejodvážnějším odbojářským spojkám. Na&nbsp;oslavu konce války jí&nbsp;pan ředitel Jehlička daroval poslední štůček předválečné vlněné látky na&nbsp;kostým, protože nejvíc pomáhala Hance, když on&nbsp;byl na&nbsp;gestapu na&nbsp;mučení. Uložila si&nbsp;ho&nbsp;do&nbsp;zásuvky s&nbsp;radostí, že&nbsp;do&nbsp;nového života půjde v&nbsp;krásném novém kostýmku, který si&nbsp;sama ušije.</span></p>
          <p class="chunk" data-nb-ref-number="10" data-nb-words="88" data-nb-chars="516"><span class="idea" data-nb-ref-number="10" id="idea10" data-nb-words="88" data-nb-chars="516">Několik dní potom, tedy pořád ještě v&nbsp;květnu roku 1945, se&nbsp;ale Ríza dozvěděla, že&nbsp;musí být z&nbsp;Československa „odsunuta“, protože je&nbsp;Němka. Teď se&nbsp;píše rok 1963, Ríza stojí uprostřed Kateřininy kuchyně, Lucie se&nbsp;na&nbsp;ni&nbsp;dívá od&nbsp;výlevky, Kateřina se&nbsp;tiskne k&nbsp;oknu. Ríza je&nbsp;stejně stará jako Luciina matka Kateřina Tichá, oběma pomalu táhne na&nbsp;padesátku. Jsou o&nbsp;osmnáct let starší, než když se&nbsp;viděly naposledy, a&nbsp;jsou stejně staré, jako byli rodiče Kateřiny, když zahynuli po&nbsp;válce mezi Brnem a&nbsp;Mikulovem za&nbsp;odsunu Němců.</span></p>
          <p class="chunk" data-nb-ref-number="11" data-nb-words="175" data-nb-chars="1002"><span class="idea" data-nb-ref-number="11" id="idea11" data-nb-words="175" data-nb-chars="1002">Alexander a&nbsp;Teresie přece nebyli Němci! chce říct Lucie, ale je&nbsp;to&nbsp;zbytečné, protože jsou mrtví a&nbsp;protože to&nbsp;všichni dobře vědí. A&nbsp;i&nbsp;kdyby Němci byli, byli hodní a&nbsp;stateční. I&nbsp;to všichni vědí. Totiž neví to&nbsp;už&nbsp;skoro nikdo. Přišli si&nbsp;pro ně&nbsp;tenkrát na&nbsp;konci války nějací zlí, rozzuření chlapi a&nbsp;nikdo u&nbsp;toho nebyl, aby jim vysvětlil, že&nbsp;jsou to&nbsp;antifašisté a&nbsp;odbojáři a&nbsp;žádní nacisti. Pan ředitel Jehlička popadl dvě hole a&nbsp;rychle se&nbsp;dobelhal na&nbsp;nějaký úřad, aby se&nbsp;omyl vysvětlil, aby byli okamžitě propuštěni, aby jim nikdo ani vlas na&nbsp;hlavě nezkřivil, ale už&nbsp;bylo pozdě, už&nbsp;byli z&nbsp;města pryč. Jehlička kulhal, telefony nefungovaly, auto nikdo neměl. Kateřina vyběhla z&nbsp;domu jako v&nbsp;horečce a&nbsp;běžela k&nbsp;jižnímu konci Brna, směr Heršpice, na&nbsp;rozbitou výpadovku, kde se&nbsp;pokusila zastavit několik aut, jelo jich za&nbsp;celý den asi patnáct a&nbsp;nikdo ji&nbsp;nevzal s&nbsp;sebou, aby honila odsunuté Němce a&nbsp;hledala mezi nimi českou protifašistickou rodinu s&nbsp;německými pasy. Když řekla „s německými pasy“, chtěli hnát i&nbsp;ji.</span></p>
          <p class="chunk" data-nb-ref-number="12" data-nb-words="77" data-nb-chars="423"><span class="idea" data-nb-ref-number="12" id="idea12" data-nb-words="77" data-nb-chars="423">Ríza běžela s&nbsp;ostatními po&nbsp;té&nbsp;stejné silnici, ale o&nbsp;dvacet kilometrů dál k&nbsp;jihu a&nbsp;nemohla se&nbsp;moc rozhlížet. Alexandra a&nbsp;Teresii Tichých v&nbsp;běhu poznala, ale dobře je&nbsp;neviděla, protože se&nbsp;jí&nbsp;dělaly mžitky před očima a&nbsp;bála se&nbsp;víc, než když na&nbsp;Brno padaly bomby. Vypráví teď v&nbsp;kuchyni ty&nbsp;strašné zážitky Kateřině a&nbsp;možná i&nbsp;Lucii, slyší ji&nbsp;i&nbsp;milicionář, který stojí mezi dveřmi, jako by&nbsp;je&nbsp;chtěl zahradit a&nbsp;nikoho nepustit ven.</span></p>
          <p class="chunk" data-nb-ref-number="13" data-nb-words="55" data-nb-chars="349"><span class="idea" data-nb-ref-number="13" id="idea13" data-nb-words="55" data-nb-chars="349">Komu jinému by&nbsp;taky Ríza měla vyprávět? Ve&nbsp;sběrném táboře nemohla chodit na&nbsp;Němce s&nbsp;povídáním, že&nbsp;ona se&nbsp;narodila českým rodičům v&nbsp;rakouské Vídni jen čistou shodou předválečných okolností. Teresii a&nbsp;Alexandra Tichých pak ještě marně hledala po&nbsp;všech ubytovnách, každého se&nbsp;na&nbsp;ně&nbsp;vyptávala, ale paní v&nbsp;béžovém cestovním kostýmku si&nbsp;nikdo nepamatoval.</span></p>
        </section>
        <section>
          <p class="chunk" data-nb-ref-number="14" data-nb-words="120" data-nb-chars="788"><span class="idea" data-nb-ref-number="14" id="idea14" data-nb-words="120" data-nb-chars="788">Před válkou měli rodiče Kateřiny ve&nbsp;Vídni krejčovství a&nbsp;do Brna se&nbsp;vrátili za&nbsp;krize, když salon zavřel. Šli pracovat do&nbsp;textilky pana Jehličky, proto k&nbsp;Ríze a&nbsp;k&nbsp;té osudové královopolské sestavě patřili. Pan Jehlička vyběhal na&nbsp;protektorátních úřadech papíry, že&nbsp;Rízin otec Hubert i&nbsp;Kateřinin otec Alexander Tichý jsou pro Říši nepostradatelní jako technici ve&nbsp;fabrice. Textilka sice mlela z&nbsp;posledního, protože všechna bavlna a&nbsp;všechna vlna šly rovnou na&nbsp;výrobu uniforem pro wehrmacht, o&nbsp;tom ale pan Jehlička na&nbsp;protektorátním amtu pomlčel. Předválečné látky na&nbsp;kvalitní civilní obleky německé pohlaváry vždycky zajímaly a&nbsp;pana Jehličku zajímalo, aby ti&nbsp;dva Němci-Neněmci nemuseli na&nbsp;frontu. Však právě oni organizovali kšefty, ze&nbsp;kterých se&nbsp;rodiny zatčených a&nbsp;vězněných mohly podporovat!</span></p>
          <p class="chunk" data-nb-ref-number="15" data-nb-words="128" data-nb-chars="741"><span class="idea" data-nb-ref-number="15" id="idea15" data-nb-words="128" data-nb-chars="741">Ríza o&nbsp;tom všem za&nbsp;strašného běhu jménem odsun, pod ranami holí nebo pažbou nebo kopanci, v&nbsp;palbě nepříčetných nadávek neměla čas přemýšlet. Ocitla se&nbsp;napřed v&nbsp;Mikulově a&nbsp;pak ve&nbsp;Vídni, kam dorazil i&nbsp;její otec Hubert s&nbsp;matkou Gertrudou. Dostali dohromady jakýsi malý, otlučený byt. Po&nbsp;Alexandrovi a&nbsp;Teresii se&nbsp;opravdu slehla zem, možná se&nbsp;po&nbsp;nich slehl hned ten příkop, nad kterým Alexander seděl jako bez ducha, protože Teresie ležela na&nbsp;dně mrtvá. Ríza hleděla celé noci do&nbsp;tmy, do&nbsp;tmy a&nbsp;do ještě větší tmy a&nbsp;srovnávala si&nbsp;v&nbsp;hlavě ty&nbsp;nesrovnatelné věci. Přes den pak vyprávěla každému, kdo byl ochotný poslouchat, o&nbsp;krutých válečných paradoxech. A&nbsp;všichni jí&nbsp;odpovídali stejně: „Přece na&nbsp;to&nbsp;už&nbsp;nemyslete a&nbsp;buďte ráda, že&nbsp;jste tady. A&nbsp;živá.“</span></p>
          <p class="chunk" data-nb-ref-number="16" data-nb-words="94" data-nb-chars="568"><span class="idea" data-nb-ref-number="16" id="idea16" data-nb-words="94" data-nb-chars="568">V&nbsp;prvních časech si&nbsp;Ríza ve&nbsp;Vídni nebyla jistá, jestli živá dooprav­dy je, pod slovem „tady“, „hier“ a&nbsp;zase „hier“, se&nbsp;jí&nbsp;nevybavovalo vůbec nic radostného. Trvalo hodně dlouho, než ji&nbsp;to&nbsp;slovo přestalo bolet. České „tady“ ji&nbsp;bodalo u&nbsp;srdce, příslovce „tam“ lekalo jako třísknutí dveřmi, protože platilo na&nbsp;Tichých, na&nbsp;Kateřinu, na&nbsp;brýlatou Hanku, na&nbsp;pana ředitele Jehličku, na&nbsp;Jarmilu a&nbsp;na Ferdu a&nbsp;na všechny ostatní kamarády z&nbsp;královopolské odbojářské party, za&nbsp;kterou by&nbsp;se&nbsp;bývala i&nbsp;mučit dala, jako pan ředitel. Na&nbsp;celý její život se&nbsp;vztahovalo, celý zůstal „tam“.</span></p>
        </section>
        <section>
          <p class="chunk" data-nb-ref-number="17" data-nb-words="79" data-nb-chars="452"><span class="idea" data-nb-ref-number="17" id="idea17" data-nb-words="79" data-nb-chars="452">O&nbsp;osmnáct let později vypráví Kateřině ty&nbsp;smutné věci, má&nbsp;je&nbsp;před očima, protože je&nbsp;v&nbsp;duchu prožívá znovu a&nbsp;znovu, jako by&nbsp;se&nbsp;v&nbsp;ní znovu probouzela naděje, že&nbsp;se&nbsp;přece ještě najde spravedlivé řešení té&nbsp;šílené nespravedlnosti. Nebo aspoň že&nbsp;se&nbsp;jí&nbsp;podaří podat svědectví o&nbsp;nevýslovně smutné smrti Alexandra a&nbsp;Teresie Tichých, kteří nemají hroby ve&nbsp;Vídni ani v&nbsp;Brně. A&nbsp;nikdo nemá tu&nbsp;trpělivost nebo tu&nbsp;odvahu nebo ten soucit alespoň si&nbsp;o&nbsp;nich poslechnout.</span></p>
          <p class="chunk" data-nb-ref-number="18" data-nb-words="87" data-nb-chars="508"><span class="idea" data-nb-ref-number="18" id="idea18" data-nb-words="87" data-nb-chars="508">V&nbsp;roce 1963 na&nbsp;jaře tedy Ríza konečně stojí uprostřed Kateřininy kuchyně a&nbsp;drží se&nbsp;za&nbsp;předloktí svého rakouského manžela, který se&nbsp;mračí. Ríza neví, že&nbsp;břichatý chlápek, kterého má&nbsp;Kateřina za&nbsp;manžela a&nbsp;který stojí arogantně ve&nbsp;dveřích, je&nbsp;milicionář. Nikdo jí&nbsp;to&nbsp;neřekne. Lucie se&nbsp;na&nbsp;všechny dívá a&nbsp;vidí před sebou i&nbsp;ztuhlého, už&nbsp;před smrtí bolem mrtvého Alexandra sedícího u&nbsp;škarpy. Kateřina vyhlíží z&nbsp;okna ven, jako by&nbsp;ji&nbsp;zajímalo jen rakouské auto, kterým Ríza s&nbsp;manželem přijeli poprvé od&nbsp;války do&nbsp;Brna.</span></p>
          <p class="chunk" data-nb-ref-number="19" data-nb-words="103" data-nb-chars="613"><span class="idea" data-nb-ref-number="19" id="idea19" data-nb-words="103" data-nb-chars="613">I&nbsp;Luciina matka Kateřina svého otce Alexandra Tichého po&nbsp;válce hledala a&nbsp;nenašla, hledala ho&nbsp;mezi mrtvými Němci, kteří se&nbsp;za&nbsp;hranice nedostali, protože cestou umřeli na&nbsp;infarkt nebo vyčerpáním, ale nebyl tam, ani matka Teresie. Strašné bylo, jak tak seděl a&nbsp;nereagoval na&nbsp;nic, řekla Ríza znovu. Lucie pochopila, že&nbsp;si&nbsp;Ríza s&nbsp;Kateřinou dvacet let dopisovaly, asi nějak tajně, a&nbsp;to, co&nbsp;teď Ríza Kateřině vypráví, Kateřina už&nbsp;dávno četla v&nbsp;Ríziných dopisech. Četla a&nbsp;nikomu nepověděla. Ani Ríza, ani Kateřina teď nevědí, co&nbsp;by&nbsp;k&nbsp;tomu mohly ještě říct. A&nbsp;hlavně nevědí, komu to&nbsp;všechno dál vyprávět, komu si&nbsp;stěžovat.</span></p>
          <p class="chunk" data-nb-ref-number="20" data-nb-words="76" data-nb-chars="449"><span class="idea" data-nb-ref-number="20" id="idea20" data-nb-words="76" data-nb-chars="449">Kateřina si&nbsp;za&nbsp;války vzala Jiřího Pátka a&nbsp;díky tomu se&nbsp;z&nbsp;ní stala Češka. Pátek byl Luciin vlastní otec. Když po&nbsp;vítězství komunistů v&nbsp;Československu utekl do&nbsp;Vídně, stal se&nbsp;z&nbsp;něho Rakušan. Lucie se&nbsp;snažila z&nbsp;toho složitého národnostního vzorce vyčíst něco o&nbsp;sobě. Nejvíc ji&nbsp;překvapilo, že&nbsp;z&nbsp;Brna do&nbsp;Vídně je&nbsp;to&nbsp;jen sto padesát kilometrů. Hraniční kontrola ovšem v&nbsp;historické přítomnosti počátku šedesátých let trvala delší dobu než sama cesta autem.</span></p>
        </section>
        <section>
          <p class="chunk" data-nb-ref-number="21" data-nb-words="134" data-nb-chars="776"><span class="idea" data-nb-ref-number="21" id="idea21" data-nb-words="134" data-nb-chars="776">Ani na&nbsp;Jiřího Pátka nestříleli na&nbsp;hranicích, když je&nbsp;jedné noci tajně přešel do&nbsp;Rakouska. Minová pole a&nbsp;elektřinou nabité dráty tehdy ještě nebyly nainstalované. Jiří do&nbsp;Rakouska utekl v&nbsp;roce 1949, čtyři roky po&nbsp;válce a&nbsp;rok po&nbsp;nástupu komunistů k&nbsp;moci. Měl štěstí. Odejít z&nbsp;vlasti byl tenkrát zločin, jako je&nbsp;zločin utéct z&nbsp;vězení. Vina za&nbsp;něj padla na&nbsp;děti a&nbsp;malá Lucie musela do&nbsp;dětského domova. Kateřina Pátková rozená Tichá zařídila rozvod s&nbsp;Jiřím, hned jak se&nbsp;ozval a&nbsp;poslal adresu a&nbsp;podpis k&nbsp;rozvodu, který si&nbsp;možná ani nepřál. Ona si&nbsp;ale zas nepřála jít do&nbsp;žádné Vídně, šla raději umývat nádobí do&nbsp;školní družiny a&nbsp;vzala si&nbsp;milicionáře Aloise Vraného. Milicionář Lucii dostal zpátky z&nbsp;dětského domova a&nbsp;přistěhoval se&nbsp;do&nbsp;bytu v&nbsp;přízemí našeho původně odbojářského domu.</span></p>
          <p class="chunk" data-nb-ref-number="22" data-nb-words="80" data-nb-chars="515"><span class="idea" data-nb-ref-number="22" id="idea22" data-nb-words="80" data-nb-chars="515">Zeptám se&nbsp;Rízy, co&nbsp;dělá můj otec, třeba to&nbsp;ví, napadlo šestnáctiletou Lucii v&nbsp;roce 1963. Ale nezeptala se, rakouský manžel, který se&nbsp;ani pořádně nepředstavil, Rízu spěšně a&nbsp;rezolutně zatáhl za&nbsp;ruku, protlačil se&nbsp;kolem milicionáře zapasovaného ve&nbsp;futrech a&nbsp;otevřel dveře do&nbsp;chodby. Nepočkali ani na&nbsp;kafe, které Kateřina chtěla naservírovat do&nbsp;svátečních šálků ve&nbsp;vídeňsky zařízeném obýváku. Lucie se&nbsp;rozběhla za&nbsp;Rízou, ale milicionář Alois ji&nbsp;chytil za&nbsp;loket a&nbsp;nepustil, dokud rakouské auto pod oknem nenastartovalo.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_020.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>