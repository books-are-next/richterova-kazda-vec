<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="6/ Otcové">
    <meta name="apple-mobile-web-app-capable" content="yes">
    <title>6/ Otcové</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_011.html">
    <link rel="next" href="./kazda_vec_at_dospeje_na_sve_misto_013.html">
    <meta name="nb-order" content="8">
    <link rel="self" href="kazda_vec_at_dospeje_na_sve_misto_012.html">
    <meta name="nb-identifier" content="richterova-kazda-vec-at-dospeje-na-sve-misto-976768d">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1906" data-nb-chars="11564">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="9"><span class="idea" data-nb-ref-number="1" id="idea1" data-nb-words="2" data-nb-chars="9">6/ Otcové</span></h1>
        <section>
          <p class="chunk" data-nb-ref-number="2" data-nb-words="142" data-nb-chars="848"><span class="idea" data-nb-ref-number="2" id="idea2" data-nb-words="142" data-nb-chars="848">V&nbsp;roce 1971 mluvila Marie dokonale italsky a&nbsp;taky už&nbsp;věděla, že&nbsp;ulice zvaná via Calabria není ošklivá ani smutná, jak se&nbsp;jí&nbsp;zdálo první den, kdy přijela do&nbsp;Říma, a&nbsp;také celý první rok, který prožila v&nbsp;tom opěvaném městě: je&nbsp;to&nbsp;naopak ulice docela elegantní. Podobnou proměnou k&nbsp;lepšímu prošly i&nbsp;další okolnosti nedobrovolně nabytého domova, škola, kamarádi, noví přátelé rodičů, cesty k&nbsp;moři nejen do&nbsp;Ostie, ale i&nbsp;na ostrovy a&nbsp;na jižní pobřeží, procházky nejen po&nbsp;Římě, ale taky po&nbsp;Florencii, po&nbsp;Neapoli, po&nbsp;Benátkách a&nbsp;po menších a&nbsp;ještě hezčích městech. Kolik krásy, kolik umění, kolik jazyků a&nbsp;zemí před námi, za&nbsp;námi, kolem nás, v&nbsp;nás. Nekonečno, které Jaromír sliboval, se&nbsp;plnilo konkrétním, jistě i&nbsp;konečným životem. Kdo by&nbsp;si&nbsp;mohl stěžovat, říkala Alžběta, přestože si&nbsp;nikdo nestěžoval. Nekonečno mínus jedna země. Nekonečno plus jedna země.</span></p>
          <p class="chunk" data-nb-ref-number="3" data-nb-words="100" data-nb-chars="582"><span class="idea" data-nb-ref-number="3" id="idea3" data-nb-words="100" data-nb-chars="582">Malá země v&nbsp;srdci Evropy žije s&nbsp;Marií a&nbsp;s&nbsp;celou rodinou Královou v&nbsp;Římě, protože Královi mluví česky a&nbsp;vyprávějí česky jeden druhému své italské dny, večery i&nbsp;noci, nechávají si&nbsp;zdát české sny a&nbsp;česky čtou pohádky, přestože už&nbsp;jsou dávno dospělí. A&nbsp;nepochybují, že&nbsp;země, kterou si&nbsp;Italové pletou s&nbsp;Polskem, Jugoslávií a&nbsp;někdy i&nbsp;s&nbsp;Rumunskem, se&nbsp;jednou zase stane součástí celého světa, jsou její spiklenci a&nbsp;vyslanci, nebo aspoň svědkové před lidmi. Marie netuší, jak blízko je&nbsp;katastrofa, která vypukne bez varování a&nbsp;na celý život ji&nbsp;poraní. Že&nbsp;se&nbsp;jednoho dne domů nevrátí Jaromír.</span></p>
        </section>
        <section>
          <p class="chunk" data-nb-ref-number="4" data-nb-words="47" data-nb-chars="285"><span class="idea" data-nb-ref-number="4" id="idea4" data-nb-words="47" data-nb-chars="285">Otec se&nbsp;nevrátil do&nbsp;stinného bytu v&nbsp;typickém římském činžáku z&nbsp;přelomu devatenáctého a&nbsp;dvacátého století, v&nbsp;rušné ulici pár kroků od&nbsp;aureliánských hradeb křivě zaříznutých do&nbsp;Villy Borghese a&nbsp;vítězně ubíhajících přes bránu dotýkající se&nbsp;via Veneto k&nbsp;Porta Pia a&nbsp;dál a&nbsp;dál, kolem města.</span></p>
          <p class="chunk" data-nb-ref-number="5" data-nb-words="58" data-nb-chars="342"><span class="idea" data-nb-ref-number="5" id="idea5" data-nb-words="58" data-nb-chars="342">Jaromír zmizel cestou z&nbsp;práce. Zmizel beze stop za&nbsp;bílého dne uprostřed moderního města. Nebo ho&nbsp;někdo násilím naložil do&nbsp;letadla, které odletělo neznámo kam. Nebo ho&nbsp;pohltilo moře blízko Ostie. Nebo s&nbsp;ním odplula loď, o&nbsp;které se&nbsp;nikdo nic nedozvěděl. Nebo je&nbsp;v&nbsp;českém vězení nebo v&nbsp;tajném sovětském výzkumném ústavu. Nebo v&nbsp;Gulagu na&nbsp;Sibiři.</span></p>
          <p class="chunk" data-nb-ref-number="6" data-nb-words="140" data-nb-chars="880"><span class="idea" data-nb-ref-number="6" id="idea6" data-nb-words="140" data-nb-chars="880">Jisté je, že&nbsp;Mariin otec Jaromír rázem a&nbsp;nevysvětlitelně, bez varování zmizel. Prázdno rostlo každou vteřinou, rozpínalo se&nbsp;celý večer a&nbsp;celou noc jako dusivý plyn, až&nbsp;Alžbětu, Sofii i&nbsp;Marii pohltilo, uzavřelo do&nbsp;sebe a&nbsp;odřízlo od&nbsp;světa jako akvárium. Bez dechu narážely o&nbsp;neviditelné průhledné stěny a&nbsp;zalykaly se&nbsp;tichem. Nazítří byla i&nbsp;kancelář na&nbsp;policejním komisařství jako akvárium, ústa úředníků nevydávala srozumitelné zvuky. Prázdno bolí, uvědomovala si&nbsp;Marie, možná bolí víc než mučení. Totiž prázdno je&nbsp;mučení, protože se&nbsp;roztahuje i&nbsp;ve střevech a&nbsp;v&nbsp;hrudníku, nebo možná v&nbsp;duši. Jako by&nbsp;se&nbsp;ty&nbsp;tři drobné, rozcuchané, v&nbsp;džínsách a&nbsp;halence navlečené ženské postavy měly bez Jaromíra každou chvíli zhroutit, rozpadnout na&nbsp;prach, dát pohltit strašlivou implozí. Bylo to&nbsp;děsivé, a&nbsp;přitom Marii, matku Alžbětu či&nbsp;Sofii ani na&nbsp;okamžik nenapadlo, že&nbsp;by&nbsp;se&nbsp;Jaromír mohl nevrátit.</span></p>
          <p class="chunk" data-nb-ref-number="7" data-nb-words="62" data-nb-chars="397"><span class="idea" data-nb-ref-number="7" id="idea7" data-nb-words="62" data-nb-chars="397">Nestalo se&nbsp;přece nic jiného, než že&nbsp;Jaromír najednou přestal sedávat u&nbsp;jídelního stolu, přestal mluvit, vstávat, splachovat záchod, smrkat a&nbsp;zapalovat si&nbsp;cigarety. Přestal se&nbsp;smát a&nbsp;přestal otevírat dopisy. Nepárá je&nbsp;slonovinovým nožíkem, který dostal od&nbsp;kolegů k&nbsp;narozeninám, a&nbsp;nezahazuje obálky do&nbsp;koše na&nbsp;papír u&nbsp;svého psacího stolu. Přestal se&nbsp;trápit, že&nbsp;z&nbsp;Prahy zase přicházejí smutné zprávy.</span></p>
        </section>
        <section>
          <p class="chunk" data-nb-ref-number="8" data-nb-words="193" data-nb-chars="1129"><span class="idea" data-nb-ref-number="8" id="idea8" data-nb-words="193" data-nb-chars="1129">První týden po&nbsp;Jaromírově zmizení sbíhala Marie několikrát denně ze&nbsp;schodů. Když viděla, že&nbsp;tatínek nečeká na&nbsp;výtah a&nbsp;nestojí ani před schránkami na&nbsp;dopisy, šla mu&nbsp;naproti směrem k&nbsp;nádraží. Nebo opačným směrem, k&nbsp;Ville Borghese. Bylo opravdu divné, že&nbsp;nepotkala otce na&nbsp;ulici v&nbsp;hodinu, kdy se&nbsp;normálně večer vrací, ani později. Ani dřív. Možná už&nbsp;je&nbsp;doma, šel jinudy než já, řekla si&nbsp;na&nbsp;to&nbsp;Marie a&nbsp;běžela zpátky. Ale byt byl dál plný stojatého ticha, tichého prázdna, prázdného, a&nbsp;tudíž nesmyslného domova. Otevřela okno a&nbsp;nespouštěla oči z&nbsp;osvětlených chodníků. Via Calabria má&nbsp;docela jinou atmosféru než ulička rodinných domků s&nbsp;předzahrádkou v&nbsp;Praze, a&nbsp;k&nbsp;té uličce se&nbsp;Marie obrací vroucně jako v&nbsp;modlitbě. V&nbsp;ulici Na&nbsp;Vinici bývalo večer liduprázdno, a&nbsp;když docela malá Marie vyhlížela z&nbsp;okna dětského pokojíku v&nbsp;patře, mohla si&nbsp;být jistá, že&nbsp;se&nbsp;silueta, která se&nbsp;objevila ve&nbsp;tmě na&nbsp;rohu, brzo promění v&nbsp;tatínka. Skoro nikdy se&nbsp;nezklamala, a&nbsp;než Jaromír došel před dům, stačila seběhnout dolů k&nbsp;zahradní brance. To&nbsp;už&nbsp;otec volal: „Marušák na&nbsp;mě&nbsp;čeká, Marušáček!“ V&nbsp;jeho hlase bylo všechno, co&nbsp;neříkal slovy a&nbsp;co vonělo domovem.</span></p>
        </section>
        <section>
          <p class="chunk" data-nb-ref-number="9" data-nb-words="113" data-nb-chars="634"><span class="idea" data-nb-ref-number="9" id="idea9" data-nb-words="113" data-nb-chars="634">Šestnáctiletá Marie se&nbsp;dívá z&nbsp;okna na&nbsp;římskou ulici tak vytrvale a&nbsp;pozorně, že&nbsp;se&nbsp;vysoké okno činžáku docela proměňuje ve&nbsp;skleněný výklenek dětského pokoje v&nbsp;domku Na&nbsp;Vinici. Marie cestuje časem, vrací se&nbsp;ze&nbsp;svých šestnácti do&nbsp;dvanácti, a&nbsp;pak ještě o&nbsp;pět let dozadu, do&nbsp;sedmi. Jaromír je&nbsp;v&nbsp;tom čase mladý, snědý a&nbsp;silný, veze malou Marii na&nbsp;štangli bicyklu do&nbsp;kopce po&nbsp;silničce k&nbsp;chatové osadě na&nbsp;břehu Sázavy. Slunce do&nbsp;nich pere a&nbsp;cesta stoupá, tatínek šlape do&nbsp;pedálů, na&nbsp;čele mu&nbsp;vyrážejí krůpěje potu, voní jako muž a&nbsp;ta vůně znamená jistotu. Jistotu není vidět, zato je&nbsp;ji&nbsp;cítit, hlavně doma. Nejistotu je&nbsp;také cítit nejvíc doma.</span></p>
          <p class="chunk" data-nb-ref-number="10" data-nb-words="70" data-nb-chars="419"><span class="idea" data-nb-ref-number="10" id="idea10" data-nb-words="70" data-nb-chars="419">Ulice, na&nbsp;kterou z&nbsp;okna hledí sedmnáctiletá Marie, je&nbsp;prázdná. I&nbsp;postel v&nbsp;římské ložnici je&nbsp;prázdná, dveře zůstaly od&nbsp;večera otevřené a&nbsp;lůžko ustlané, protože maminka už&nbsp;zas tráví noc v&nbsp;obýváku, v&nbsp;Jaromírově oblíbeném křesle. Jednoho dne Marie zjistí, že&nbsp;maminka je&nbsp;průsvitná. Bude právě plést zimní svetr z&nbsp;jemné velbloudí příze a&nbsp;barevné konečky pletacích drátů se&nbsp;jí&nbsp;v&nbsp;rukou roztřesou. Ten svetr měl být pro tatínka?</span></p>
        </section>
        <section>
          <p class="chunk" data-nb-ref-number="11" data-nb-words="152" data-nb-chars="933"><span class="idea" data-nb-ref-number="11" id="idea11" data-nb-words="152" data-nb-chars="933">Jaromír se&nbsp;nevracel, Marie dospívala a&nbsp;úměrně tomu rozšiřovala okruh hledání na&nbsp;celé město, na&nbsp;celou Itálii a&nbsp;potenciálně na&nbsp;celou planetu. Na&nbsp;školním výletě do&nbsp;Pompejí zahlédla otcovu siluetu v&nbsp;rozvalinách antického města, mezi turisty a&nbsp;na parkovišti. Zmizel však před trafikou dřív, než k&nbsp;němu stačila doběhnout, a&nbsp;ona tam zůstala nejistě stát, jako kdyby čekala na&nbsp;někoho, kdo se&nbsp;za&nbsp;okamžik vrátí s&nbsp;krabičkou cigaret. Když otec nevysvětlitelně zmizí, měl by&nbsp;se&nbsp;také nevysvětlitelně objevit. To&nbsp;si&nbsp;sice Marie nemyslela přímo, ale něco v&nbsp;ní si&nbsp;to&nbsp;myslelo neochvějně. Také na&nbsp;školních výletech v&nbsp;Rakousku a&nbsp;ve Francii měla dojem, že&nbsp;ho&nbsp;už&nbsp;už&nbsp;potká. Stejný pocit měla týden v&nbsp;New Yorku, kam jela s&nbsp;kamarádkami odměnou za&nbsp;maturitu. Pozorně hleděla do&nbsp;tváře všem chodcům, kteří se&nbsp;Jaromírovi zdálky podobali, aspoň přibližně. Pohled na&nbsp;siluetu muže středního věku, vyšší postavy, s&nbsp;žoviálním bříškem a&nbsp;počínající pleší jí&nbsp;vyrážel dech.</span></p>
        </section>
        <section>
          <p class="chunk" data-nb-ref-number="12" data-nb-words="85" data-nb-chars="578"><span class="idea" data-nb-ref-number="12" id="idea12" data-nb-words="85" data-nb-chars="578">Sofie hledala otce stejně neoblomně jako Marie, ale jinak. Nevěřila v&nbsp;náhodu ani v&nbsp;osud ani v&nbsp;anděly strážné, představovala si, že&nbsp;bude užitečnější pročíst tatínkovu starou korespondenci a&nbsp;dokumenty a&nbsp;pátrat po&nbsp;zprávách v&nbsp;nějakých archivech. V&nbsp;jakých archivech, to&nbsp;jsme nevěděli a&nbsp;ona taky ne. Občas psala dopisy tatínkovým blízkým i&nbsp;vzdáleným kolegům, kteří pravidelně neodpovídali. Možná její dopisy ani nedostávali, možná její dopisy zabavovala policie a&nbsp;ukládala do&nbsp;složek a&nbsp;desek a&nbsp;plnila jimi rozsáhlé podzemní skladovací prostory ministerstva vnitra. Nebo kontrarozvědky.</span></p>
          <p class="chunk" data-nb-ref-number="13" data-nb-words="173" data-nb-chars="1089"><span class="idea" data-nb-ref-number="13" id="idea13" data-nb-words="173" data-nb-chars="1089">Dva roky Sofie každý den svědomitě pročítala několik světových deníků, aby si&nbsp;utvořila představu, která země prvního, druhého či&nbsp;třetího světa mohla mít zájem o&nbsp;únos Jaromíra, který zvolil povolání inženýra chemie a&nbsp;utekl ze&nbsp;své země poté, co&nbsp;dostal příkaz věnovat se&nbsp;výzkumu nekovových výbušnin. To&nbsp;dcerám prozradila Alžběta, když se&nbsp;vrátily z&nbsp;policejní stanice. Nechala to&nbsp;také zapsat do&nbsp;výpovědi o&nbsp;Jaromírově zmizení. Když atomový fyzik Ettore Majorana záhadně zmizel na&nbsp;Sicílii, bylo mu&nbsp;pouhých dvaatřicet let. Jaromírovi bylo bezmála padesát a&nbsp;nikdy by&nbsp;nepracoval na&nbsp;vývoji zbraní, ani v&nbsp;komunismu, ani v&nbsp;kapitalismu, řekla Sofii Marie. Sofie odpověděla: Ale byl by&nbsp;mohl, kdyby chtěl. Ale ne, kdyby musel! Tím si&nbsp;Marie byla jistá. Nikdo by&nbsp;ho&nbsp;nepřinutil, aby prozradil, jak se&nbsp;vyrábějí zbraně nebo výbušniny nebo cokoliv jiného, co&nbsp;zabíjí lidi. Jaromír dovedl rozpoznat, co&nbsp;je&nbsp;dobré a&nbsp;co zlé. Proto odjel ze&nbsp;své země, aby nemusel pracovat na&nbsp;vývoji speciální nekovové třaskaviny semtex. Dnes Marie ví, že&nbsp;semtex v&nbsp;jeho zemi vymysleli, vyrobili a&nbsp;pojmenovali i&nbsp;bez Jaromírova přispění.</span></p>
          <p class="chunk" data-nb-ref-number="14" data-nb-words="21" data-nb-chars="132"><span class="idea" data-nb-ref-number="14" id="idea14" data-nb-words="21" data-nb-chars="132">Jeho mravní vítězství bylo historicky irelevantní, milá Marie. Ale stejně to&nbsp;bylo vítězství, odpovídá Marie a&nbsp;já jí&nbsp;dávám za&nbsp;pravdu.</span></p>
          <p class="chunk" data-nb-ref-number="15" data-nb-words="167" data-nb-chars="998"><span class="idea" data-nb-ref-number="15" id="idea15" data-nb-words="167" data-nb-chars="998">Sofiino pátrání vedlo do&nbsp;Somálska a&nbsp;na Blízký Východ, moudře však do&nbsp;žádné z&nbsp;těch zemí nejela. Ani do&nbsp;Severního Irska nejela, ani mezi baskické nacionalisty se&nbsp;nevydala. Jaromír by&nbsp;byl mohl být užitečný všem teroristům světa, ale ti, kteří ho&nbsp;unesli, ho&nbsp;asi moc neznali. Sofiiny sny nebyly dětské ani idylické jako sny Mariiny, byly divoké a&nbsp;vybuchovaly v&nbsp;nich nálože třaskavin. Sofie běží pustou ulicí, všichni jsou schovaní někde v&nbsp;úkrytech, jen ona se&nbsp;krčí za&nbsp;platan u&nbsp;chodníku. Odpálená nálož třaská a&nbsp;už se&nbsp;také rozléhá houkání policejní sirény. Sofie sebou trhla leknutím. Není to&nbsp;sen, Sofie se&nbsp;probouzí a&nbsp;bojí se. Bojí se&nbsp;v&nbsp;Římě, v&nbsp;přítomnosti, totiž v&nbsp;druhé polovině sedmdesátých let. Dnes se&nbsp;té&nbsp;době říká „olověné roky“&nbsp;– roky rudých a&nbsp;černých teroristů. Sofie je&nbsp;přesvědčená, že&nbsp;ti, kdo tatínka unesli, jsou mocní, geniálně záludní a&nbsp;řídí ze&nbsp;zákulisí teroristy, kteří si&nbsp;hrají na&nbsp;revoluci. Řinčení vyražené výlohy a&nbsp;alarmů na&nbsp;autech zasažených těžkými úlomky skla se&nbsp;rozléhá římskou nocí.</span></p>
        </section>
        <section>
          <p class="chunk" data-nb-ref-number="16" data-nb-words="181" data-nb-chars="1056"><span class="idea" data-nb-ref-number="16" id="idea16" data-nb-words="181" data-nb-chars="1056">To&nbsp;už&nbsp;se&nbsp;píše rok 1978, je&nbsp;večer 15. března a&nbsp;na via Fani za&nbsp;pár hodin přepadnou Rudé brigády auto, ve&nbsp;kterém bude sedět Aldo Moro, který na&nbsp;rozdíl od&nbsp;Sofie této noci spí. Ve&nbsp;via Fani se&nbsp;ráno střílí a&nbsp;měkce vrásčitý, bělovlasý politik zmizí beze stop. Protože dostatečná stopa není pět mrtvých mužů eskorty, ani vypálená munice, ani výpovědi očitých svědků. Jak může zmizet uprostřed města, za&nbsp;bílého dne, cestou do&nbsp;práce Aldo Moro? Sofie si&nbsp;ještě včera myslela, že&nbsp;je&nbsp;to&nbsp;prostě jeden z&nbsp;elegantních, vzdělaných a&nbsp;v&nbsp;normálním životě nedostupných mužů příliš složité italské politiky. Nikdy by&nbsp;ji&nbsp;nenapadlo, že&nbsp;se&nbsp;kvůli němu může střílet a&nbsp;zabíjet. A&nbsp;že by&nbsp;mohl jednoho dne zmizet jako Jaromír. Nad Římem teď hřmějí helikoptéry, sirény policejních aut ječí ze&nbsp;všech stran. Sestry stojí v&nbsp;kuchyni u&nbsp;rádia a&nbsp;cítí vřelou, naprostou a&nbsp;bolestnou solidaritu s&nbsp;italskou zemí. Mají pocit, že&nbsp;muž, kterého tak hlučně hledají helikoptéry, policejní auta a&nbsp;rádio, je&nbsp;jejich tatínek. Jeho přání, aby měly rády zemi, do&nbsp;které je&nbsp;bez zeptání vyvezl, se&nbsp;právě teď naplňuje.</span></p>
          <p class="chunk" data-nb-ref-number="17" data-nb-words="46" data-nb-chars="324"><span class="idea" data-nb-ref-number="17" id="idea17" data-nb-words="46" data-nb-chars="324">Za&nbsp;padesát pět dní a&nbsp;nocí najde policie v&nbsp;autě zaparkovaném ve&nbsp;via Caetani zkroucené Morovo tělo. Jedenáct průstřelů plic vypálila automatická pistole československé výroby: Samopal vzor 61, známý jako Škorpion. Identita zbraně připadala Sofii důležitější než identita teroristy. Budu tatínka hledat v&nbsp;Praze, rozhodla Marie.</span></p>
          <p class="chunk" data-nb-ref-number="18" data-nb-words="53" data-nb-chars="317"><span class="idea" data-nb-ref-number="18" id="idea18" data-nb-words="53" data-nb-chars="317">Maminka Alžběta po&nbsp;Jaromírovi pátrala stejně intenzivně jako její dcery, nebo ještě víc. Hledala ho&nbsp;až&nbsp;do&nbsp;smrti každou noc, tiše, pozorně a&nbsp;věrně, i&nbsp;když její tělo únavou chvílemi upadalo do&nbsp;spánku, možná ho&nbsp;nacházela, možná se&nbsp;s&nbsp;ním objímala. Po&nbsp;čase začala dokonce usínat na&nbsp;manželské posteli, ke&nbsp;třetí hodině ráno.</span></p>
        </section>
        <section>
          <p class="chunk" data-nb-ref-number="19" data-nb-words="101" data-nb-chars="612"><span class="idea" data-nb-ref-number="19" id="idea19" data-nb-words="101" data-nb-chars="612">Marie nebyla v&nbsp;Československu odsouzená za&nbsp;nedovolené opuštění země jako její rodiče, protože tenkrát byla nezletilá. Vydala se&nbsp;s&nbsp;italským pasem na&nbsp;konzulát a&nbsp;za měsíc dostala vízum, jako by&nbsp;na&nbsp;tom nebylo nic divného. Nebo jako by&nbsp;v&nbsp;tom byla nějaká ďábelská léčka? Sofie se&nbsp;pokusila Marii ten šílený nápad hledat Jaromíra v&nbsp;Praze rozmluvit, ale nepodařilo se&nbsp;jí&nbsp;to. Jediná věc, na&nbsp;které se&nbsp;obě sestry domluvily, bylo Alžbětě zalhat, že&nbsp;Marie jede na&nbsp;studijní cestu do&nbsp;Francie. Ano, mohla to&nbsp;být nebezpečná výprava, ale taky pohádkový výlet do&nbsp;kouzelného dětství. Sestřenice Marii pozvala do&nbsp;své rodiny na&nbsp;Vánoce.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>