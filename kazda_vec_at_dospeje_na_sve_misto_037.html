<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="31/ Cesty zoufalství">
    <meta name="apple-mobile-web-app-capable" content="yes">
    <title>31/ Cesty zoufalství</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_036.html">
    <link rel="next" href="./kazda_vec_at_dospeje_na_sve_misto_038.html">
    <meta name="nb-order" content="33">
    <link rel="self" href="kazda_vec_at_dospeje_na_sve_misto_037.html">
    <meta name="nb-identifier" content="richterova-kazda-vec-at-dospeje-na-sve-misto-0f9964a">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2942" data-nb-chars="18437">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_036.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="20"><span class="idea" data-nb-ref-number="1" id="idea1" data-nb-words="3" data-nb-chars="20">31/ Cesty zoufalství</span></h1>
        <section>
          <p class="chunk" data-nb-ref-number="2" data-nb-words="247" data-nb-chars="1582"><span class="idea" data-nb-ref-number="2" id="idea2" data-nb-words="247" data-nb-chars="1582">Do&nbsp;Makarské vinárny na&nbsp;Malostranském náměstí pozval Marii malíř Pomněnka, kterého poznala ve&nbsp;velkém proskleném ateliéru v&nbsp;zadním traktu jednoho z&nbsp;činžáků na&nbsp;Vinohradech. Do&nbsp;ateliéru poslal Marii Pavel za&nbsp;svým kamarádem, sympatickým sochařem. Jen tak, aby se&nbsp;podívala. Pomněnka moc dobře nepochopil, co&nbsp;u&nbsp;staršího kolegy ta&nbsp;krásná dívka dělá, spokojil se&nbsp;s&nbsp;informací, že&nbsp;přijela z&nbsp;Itálie a&nbsp;nezdržoval zbytečnými otázkami, zato Marii zahrnul maximálním množstvím informací vyslovitelných v&nbsp;nejkratším možném čase: „Vystavoval jsem v&nbsp;Miláně (v Paříži, v&nbsp;Barceloně, v&nbsp;Amsterodamu, v&nbsp;Berlíně…), ale těžko se&nbsp;udržují kontakty, když se&nbsp;ztrácí pošta. Víte, co&nbsp;to&nbsp;znamená, když se&nbsp;ztrácí pošta? Malíř položil kontrolní otázku, ale nepočkal na&nbsp;odpověď. Marie si&nbsp;nebyla jistá, jestli to&nbsp;opravdu ví. Nebyla si&nbsp;ostatně ani jistá, jestli Pomněnka mluví opravdu s&nbsp;ní. Nerozhodla se&nbsp;však odejít, nedovedla nenaslouchat. Pět let jsem nedostal povolení k&nbsp;cestě na&nbsp;Západ. Ostatně ani na&nbsp;Východ. Sedmý rok mi&nbsp;ty&nbsp;svině nedovolí vystavovat. Nesmím prodávat obrazy, nesmím nic! Dali pryč mé&nbsp;věci i&nbsp;z&nbsp;galerie, prý dělají novou instalaci. Novou instalaci! Staré svinstvo dělají. Raději zavřou celé jedno poschodí, než aby nás vystavili, věděla jste to?“ Marie nevěděla, jen mlčky, zdvořile a&nbsp;zkoprněle couvala před rozčileným umělcem. „Nemám peníze,“ šeptal jí&nbsp;Pomněnka zblízka do&nbsp;tváře, „a&nbsp;kamarádi už&nbsp;taky nemají peníze. Můžu prodat leda něco menšího, tajně. I&nbsp;do ateliéru mi&nbsp;lezou fízlové a&nbsp;slídí, co&nbsp;jsem střelil do&nbsp;ciziny. A&nbsp;kdo ode mě&nbsp;kupuje, sám riskuje!“ Dech měl nasáklý vínem a&nbsp;cigaretovým kouřem.</span></p>
          <p class="chunk" data-nb-ref-number="3" data-nb-words="182" data-nb-chars="1106"><span class="idea" data-nb-ref-number="3" id="idea3" data-nb-words="182" data-nb-chars="1106">„Už jste někdy, slečno, viděla, aby bylo riskantní prodávat obrazy? A&nbsp;kupovat? To&nbsp;svět neví! Ale vědět by&nbsp;měl!“ Marie trnula, že&nbsp;ať&nbsp;udělá, co&nbsp;udělá, ať&nbsp;řekne, co&nbsp;řekne, svět zoufalému malíři nenahradí. Že&nbsp;by&nbsp;chtěl půjčit peníze? Od&nbsp;Marie? Sochař se&nbsp;do&nbsp;Pomněnkova vystoupení nemíchal, Pavel byl kdovíkde daleko. „Vy znáte galerie v&nbsp;Římě, slečno? Ale neznáte majitele těch galerií? Tak je&nbsp;na&nbsp;čase, abyste je&nbsp;poznala! Ať&nbsp;něco udělají! Jsme v&nbsp;Evropě! Evropa to&nbsp;tak nemůže nechat!“ Marie přemýšlela, komu by&nbsp;mohla předat zprávu o&nbsp;tom, co&nbsp;může a&nbsp;nemůže Evropa. Tady jde o&nbsp;umění, napovídalo malířovo volání. To&nbsp;už&nbsp;Marie s&nbsp;Pomněnkou vycházeli z&nbsp;ateliéru a&nbsp;průchodem secesního činžáku mířili na&nbsp;ulici. Bylo zřejmé, že&nbsp;malíř nemá v&nbsp;úmyslu Marii svést ani žádat, aby mu&nbsp;stála modelem. Ani půjčku od&nbsp;ní&nbsp;neočekával, ani obraz se&nbsp;jí&nbsp;nepokoušel střelit. Pokoušel se&nbsp;o&nbsp;cosi mnohem náročnějšího. „Když něco prodám, musím oznámit prodej,“ upřesňoval, „ale ten mám zakázaný. Když prodej neoznámím, tak nemůžu dokázat, z&nbsp;čeho žiji. Sledujete tu&nbsp;logiku, slečno? Jsem žalovatelný jako příživník. Víte vy, co&nbsp;je&nbsp;to&nbsp;příživnictví?“</span></p>
          <p class="chunk" data-nb-ref-number="4" data-nb-words="160" data-nb-chars="1044"><span class="idea" data-nb-ref-number="4" id="idea4" data-nb-words="160" data-nb-chars="1044">Marie nebyla šťastná pod krupobitím překvapivých informací, ale považovala za&nbsp;svou povinnost toho člověka vyslechnout. „Příživnictví je&nbsp;paragraf na&nbsp;kurvy. Na&nbsp;kurvy!“ Malíř nemluvil polohlasně jako disidenti, mluvil zvýšeným hlasem. Na&nbsp;ulici začal skoro křičet: „V&nbsp;tomto státě, slečno, kdyby zavřeli všechny kurvy, tak budou úřady prázdné. Ministerstva budou prázdná, kasárna budou prázdná, ulice budou poloprázdné. Na&nbsp;předsednictvu vlády nezbude ani portýr, abyste věděla. Nebo to&nbsp;víte?“ Pomněnka to&nbsp;všechno volal zplna hrdla, ale nikdo se&nbsp;za&nbsp;nimi ani neotočil. Pomněnka toužil, aby Marie pochopila jeho svět plný brutální absurdity a&nbsp;absurdní brutality. Byl v&nbsp;kleci a&nbsp;nemohl ven. Kdyby mu&nbsp;Marie opravdu, do&nbsp;hloubi své duše porozuměla, klec by&nbsp;se&nbsp;pootevřela. Pomněnka zoufale i&nbsp;zuřivě toužil, aby se&nbsp;mu&nbsp;otevřela Mariina duše. Peníze, krása a&nbsp;možná ani kontakty na&nbsp;galerie nebyl ten hlavní důvod, proč nakonec Marii slíbil, že&nbsp;ji&nbsp;seznámí s&nbsp;největšími umělci v&nbsp;Praze: v&nbsp;Makarské vinárně ve&nbsp;středu. V&nbsp;polekaných očích zahlédl soucit a&nbsp;uklidnil se.</span></p>
        </section>
        <section>
          <p class="chunk" data-nb-ref-number="5" data-nb-words="62" data-nb-chars="351"><span class="idea" data-nb-ref-number="5" id="idea5" data-nb-words="62" data-nb-chars="351">Proč Pomněnka neodešel do&nbsp;jiné země? Marie měla pocit, že&nbsp;mu&nbsp;tuto otázku nesmí položit. Dobře si&nbsp;všimla, že&nbsp;když se&nbsp;řeč stočí na&nbsp;odchod, na&nbsp;odjezd, na&nbsp;její druhý, italský život, ozve se&nbsp;v&nbsp;hlase Jaromírových přátel povzdech. Náběh na&nbsp;výčitku nebo zklamání. Odjel a&nbsp;nechal nás tady. Její otec by&nbsp;ale nikdy kamarády neopustil jen tak pro své lepší bydlo.</span></p>
          <p class="chunk" data-nb-ref-number="6" data-nb-words="92" data-nb-chars="569"><span class="idea" data-nb-ref-number="6" id="idea6" data-nb-words="92" data-nb-chars="569">„Teoreticky mohli všichni v&nbsp;jednu chvíli odjet,“ prohlásil jednou Jaromír, když v&nbsp;římském bytě hleděl upřeně na&nbsp;dopisní obálku s&nbsp;československou známkou a&nbsp;razítkem z&nbsp;Prahy. „I&nbsp;prakticky mohli.“ List popsaný inkoustem, který v&nbsp;obálce došel, už&nbsp;měl přečtený a&nbsp;zmačkaný. V&nbsp;ruce mačkal ještě šálek od&nbsp;kafe, protože ho&nbsp;zapomněl postavit, a&nbsp;mluvil, jako by&nbsp;to&nbsp;bolelo. „Oni nevědí, na&nbsp;jakých chemických zbraních se&nbsp;tam pracuje, na&nbsp;jakých třaskavinách. Co&nbsp;je&nbsp;to&nbsp;za&nbsp;strašlivý sajrajt. Plastik. Projdeš s&nbsp;tím letištní kontrolou jako nic. A&nbsp;kupuje to, kdo chce. Kdo chce vraždit!“</span></p>
          <p class="chunk" data-nb-ref-number="7" data-nb-words="164" data-nb-chars="1133"><span class="idea" data-nb-ref-number="7" id="idea7" data-nb-words="164" data-nb-chars="1133">Tato scéna se&nbsp;odehrála několikrát, alespoň Marie si&nbsp;ji&nbsp;pamatuje v&nbsp;předsíni, v&nbsp;kuchyni i&nbsp;v&nbsp;obývacím pokoji. Malíř o&nbsp;Jaromírově římském trápení nic nevěděl a&nbsp;ani vědět nechtěl, dál šlapal vedle Marie po&nbsp;pražském asfaltovém chodníku. Dřív byl chodník dlážděný žulovými kostkami s&nbsp;šedivým, modrým, červeným a&nbsp;bílým nádechem, poskládanými do&nbsp;důmyslných geometrických vzorců ohlazených miliony nohou, které tudy prošly za&nbsp;dlouhá desetiletí. Nebo staletí? Unikátní kostky začaly z&nbsp;pražských chodníků v&nbsp;sedmdesátých letech mizet a&nbsp;říkalo se, že&nbsp;je&nbsp;komunisté tajně prodávají do&nbsp;ciziny za&nbsp;devizy. „Devizy jsou peníze v&nbsp;tvrdých valutách,“ vysvětlil Pomněnka Marii. „Západní měny.“ Malíř zhnuseně hleděl na&nbsp;měkký kostrbatý, špinavý, hanebný asfalt. Nejspíš si&nbsp;chvíle vhodné k&nbsp;odchodu ze&nbsp;země ani nevšiml, jak soustředěně maloval vyjevené nakřáplé obličeje splývající s&nbsp;temným pastózním pozadím. Taková fialová, tmavorudá, zelená a&nbsp;černá propadliště. Maloval a&nbsp;maloval. Z&nbsp;hlubin nedokončeného plátna, které měl v&nbsp;ateliéru na&nbsp;štaflích, šlehal úzký pekelný plamínek. Pomněnkův ateliér byl hned vedle sochařova bývalého skleníku či&nbsp;zahradního domku.</span></p>
          <p class="chunk" data-nb-ref-number="8" data-nb-words="84" data-nb-chars="487"><span class="idea" data-nb-ref-number="8" id="idea8" data-nb-words="84" data-nb-chars="487">Marie tiše kouká na&nbsp;velká, dramatická plátna a&nbsp;vzpomíná si&nbsp;na&nbsp;pohádky o&nbsp;dracích. Pochopila, že&nbsp;Pomněnka dal svůj život všanc jako princ Bajaja, kvůli dvanáctihlavému drakovi. Ten drak se&nbsp;před lidmi skrývá, ale Pomněnka ho&nbsp;nutí ukázat se&nbsp;v&nbsp;celé jeho ubohosti a&nbsp;hnusotě. Nutí ho&nbsp;vyhřeznout napovrch, vynořit se&nbsp;z&nbsp;hloubi temna a&nbsp;barev. Jestli ho&nbsp;malíř vynese na&nbsp;světlo, už&nbsp;se&nbsp;víc neschová nikde a&nbsp;v&nbsp;žádném přestrojení. Lidé draka poznají a&nbsp;budou s&nbsp;ním bojovat odvážně a&nbsp;vítězně jako Bajaja.</span></p>
        </section>
        <section>
          <p class="chunk" data-nb-ref-number="9" data-nb-words="104" data-nb-chars="658"><span class="idea" data-nb-ref-number="9" id="idea9" data-nb-words="104" data-nb-chars="658">Drak je&nbsp;nejen odporný, ale i&nbsp;nenasytný. Jak v&nbsp;pohádce, tak i&nbsp;ve skutečnosti. Ano, uvědomila si&nbsp;Marie: Jaromír odešel, aby nemusel pro draka vyrábět jed. Jaromírovi nadřízení byli drakovi podřízení. Chtěli, aby drak chrlil jed ze&nbsp;všech svých dvanácti tlam, ze&nbsp;dvanácti hrdel, ústících do&nbsp;dvanácti hlav. Chystali pro něho potravu v&nbsp;tajných laboratořích a&nbsp;střežených objektech. Drak se&nbsp;ukrývá, ale zároveň je&nbsp;všude, i&nbsp;mikrofony namontované v&nbsp;bytech Pavlových přátel k&nbsp;němu patří, jsou to&nbsp;dračí žíly nebo nervy. Otec odmítl vyrábět pro draka potravu nebo náhradní kusy, například celé zubaté dravé hlavy, náhradní hlavy, které by&nbsp;drakovi pořád a&nbsp;pořád dorůstaly.</span></p>
          <p class="chunk" data-nb-ref-number="10" data-nb-words="100" data-nb-chars="613"><span class="idea" data-nb-ref-number="10" id="idea10" data-nb-words="100" data-nb-chars="613">Člověk, který se&nbsp;draka bojí, zkamení. Jaromír nechtěl vyrábět jed ani oheň a&nbsp;síru, ani plastové výbušniny, natož jedovatý plyn nebo zmanipulované mikroby pro biologickou válku. Marie neví, jestli ho&nbsp;drak nezabil. Okouší celou barevnou škálu strachu, tuhne hrůzou, jakou v&nbsp;Římě nezakusila ani v&nbsp;prvních zoufalých dnech po&nbsp;jeho zmizení. Pomněnka ještě pořád mluví: „Kdo má&nbsp;manželku, může říct, že&nbsp;ho&nbsp;manželka živí, ale kdo živí mne? He?“ Marie se&nbsp;lekla, jestli ji&nbsp;malíř nechce požádat o&nbsp;ruku, ale ani ho&nbsp;to&nbsp;nenapadlo. Z&nbsp;Pomněnkova ateliéru odchází Marie s&nbsp;obavou, že&nbsp;ani ten geniální malíř nemůže nad drakem vyhrát.</span></p>
        </section>
        <section>
          <p class="chunk" data-nb-ref-number="11" data-nb-words="184" data-nb-chars="1170"><span class="idea" data-nb-ref-number="11" id="idea11" data-nb-words="184" data-nb-chars="1170">Princi Bajajovi pomáhala jeho zemřelá matka proměněná v&nbsp;bílého koníčka. Měla v&nbsp;pohádce jedinou podivnou podmínku: aby byl Bajaja němý. Aby kouzlo fungovalo a&nbsp;on draka mohl zabít. Nesmí promluvit, ani když se&nbsp;mu&nbsp;vysmívají, když mu&nbsp;křivdí, když ho&nbsp;podvedou. Jinak by&nbsp;kouzlo kouzelného koníka&nbsp;– maminky ztratilo moc. Loutkový film vytvořil Jiří Trnka, koníček je&nbsp;bílý, pokojný a&nbsp;něžný. Nemá nic společného s&nbsp;hlavami, které maluje Pomněnka: jsou příliš tmavé, noční, smrtelné. „Páni se&nbsp;baví, šišaté hlavýýý… mnoho škody nadělali, udělali bác.“ Hudbu k&nbsp;filmu složil Václav Trojan. Alžběta si&nbsp;pouštěla desku s&nbsp;hudbou k&nbsp;Bajajovi v&nbsp;prvních měsících v&nbsp;Římě, nejraději v&nbsp;neděli dopoledne. Od&nbsp;Jaromírova zmizení ji&nbsp;přestala poslouchat, naslouchala tichu. „Chybí mi&nbsp;vzduch,“ volal malíř, „chybí mi&nbsp;prostor, chybí mi&nbsp;lidi. Když je&nbsp;inspirace a&nbsp;není vzduch, co&nbsp;se&nbsp;stane?“ Marie si&nbsp;pod slovem inspirace navodila představu vdechnutí, protože takový význam má&nbsp;to&nbsp;slovo v&nbsp;italštině. A&nbsp;protože i&nbsp;jí začal chybět vzduch. A&nbsp;protože Alžběta po&nbsp;Jaromírově zmizení začala trpět záduchou. Přesto se&nbsp;vypravila do&nbsp;Makarské vinárny: ve&nbsp;středu, kdy se&nbsp;tam Pomněnka schází s&nbsp;největšími českými malíři.</span></p>
        </section>
        <section>
          <p class="chunk" data-nb-ref-number="12" data-nb-words="121" data-nb-chars="763"><span class="idea" data-nb-ref-number="12" id="idea12" data-nb-words="121" data-nb-chars="763">Když Marie v&nbsp;sedm hodin večer v&nbsp;černých šatičkách s&nbsp;cudným výstřihem a&nbsp;v&nbsp;lehkém kabátku s&nbsp;kapucí do&nbsp;té&nbsp;do&nbsp;vinárny vcházela, Pomněnka už&nbsp;seděl u&nbsp;velikého stolu. Tak tak zvedl hlavu a&nbsp;Marie si&nbsp;pomyslila, že&nbsp;ji&nbsp;nepoznává. Ale najednou se&nbsp;u&nbsp;stolu obřadně vztyčil, rozhlédl po&nbsp;společnosti a&nbsp;začal Marii představovat, jako kdyby byla Italka. Jméno si&nbsp;nepamatoval, ale vynahradil to&nbsp;vzletnými metaforami: posel z&nbsp;vlasti Giottovy, anděl, podle kterého Beato Angelico maloval Zvěstování, madona, kterou spatřil Leonardo ve&nbsp;skalní jeskyni, pachole, které Masaccio posadil na&nbsp;koně v&nbsp;jakési fresce, a&nbsp;ještě jednou madona, přímo z&nbsp;Raffaela. „To vidíme taky, ne?“ prohlásil jeho soused, který Marii sotva zaznamenal. „A&nbsp;taky je&nbsp;to&nbsp;půvabná nádoba, kterou se&nbsp;inspiroval Morandi!“</span></p>
          <p class="chunk" data-nb-ref-number="13" data-nb-words="101" data-nb-chars="629"><span class="idea" data-nb-ref-number="13" id="idea13" data-nb-words="101" data-nb-chars="629">Nebylo přirovnání k&nbsp;nádobě urážlivé? Marie se&nbsp;rozhodla co&nbsp;nejrychleji z&nbsp;toho bordelu zas vypadnout, ale to&nbsp;už&nbsp;ji&nbsp;držel za&nbsp;rukáv nějaký blonďák v&nbsp;černém svetru: „Tak vy&nbsp;mi&nbsp;zprostředkujete přímé spojení s&nbsp;italskými galeriemi,“ řekl rozhodně. „Zítra vám přinesu fotky na&nbsp;katalog.“ Marie pochopila, že&nbsp;něco takového mu&nbsp;za&nbsp;ni&nbsp;mohl slíbit jen Pomněnka, a&nbsp;mlčela jako Bajaja. Slib, který nikdy neučinila, byl důvodem k&nbsp;oslavě a&nbsp;k&nbsp;objednávání dalších a&nbsp;dalších lahví vína. Někteří pánové Marii připili, jiní se&nbsp;po&nbsp;ní&nbsp;sotva ohlédli, nervózně mávli rukou nad opilými Pomněnkovými bláboly a&nbsp;pokračovali v&nbsp;jakési zaujaté diskusi. Nebo hádce?</span></p>
          <p class="chunk" data-nb-ref-number="14" data-nb-words="74" data-nb-chars="467"><span class="idea" data-nb-ref-number="14" id="idea14" data-nb-words="74" data-nb-chars="467">U&nbsp;vedlejšího prázdného stolu se&nbsp;usadili noví hosté, Pomněnka si&nbsp;je&nbsp;prohlédl a&nbsp;cosi do&nbsp;něho vjelo. Začal dva z&nbsp;nich vyvolávat jménem a&nbsp;Marie pochopila, že&nbsp;jsou to&nbsp;také malíři, avšak oficiální. Pomněnka znovu povstal, odkašlal si, aby na&nbsp;sebe obrátil pozornost, a&nbsp;přestože se&nbsp;na&nbsp;něho kromě Marie nikdo nedíval, promluvil hlasitě, slavnostně, jako když ji&nbsp;před chvílí představoval. Opět užíval metafor, ale zněly velmi nepřívětivě: byly to&nbsp;urážky jasné, upřímně myšlené.</span></p>
          <p class="chunk" data-nb-ref-number="15" data-nb-words="136" data-nb-chars="823"><span class="idea" data-nb-ref-number="15" id="idea15" data-nb-words="136" data-nb-chars="823">„Ten kravěnec, co&nbsp;jste, pane kolego, za&nbsp;půl milionu vytentoval před Muzeem dějin dělnického hnutí v&nbsp;Brně, ten bronzový kravěnec, to&nbsp;je&nbsp;dílo!“ Malíř se&nbsp;rozhlédl po&nbsp;posluchačích, kteří se&nbsp;pořád ještě bavili mezi sebou. Pokračoval otázkou: „Už jste ten kravěnec, pánové, viděli? Neviděli? Tak já&nbsp;vám ho&nbsp;popíšu: je&nbsp;v&nbsp;nadpřirozené velikosti, je&nbsp;bronzový a&nbsp;smrdí. Prý je&nbsp;to&nbsp;abstraktní umění, ale já&nbsp;vám povím, je&nbsp;to&nbsp;zatraceně realistický a&nbsp;opravdu to&nbsp;smrdí.&nbsp;– Kam že&nbsp;jste lezl, abyste tu&nbsp;zakázku dostal, kde jste se&nbsp;přímo a&nbsp;realisticky inspiroval, pane kolego?“ zařval na&nbsp;celou vinárnu. „Neříkej mu&nbsp;kolego, chlácholil ho&nbsp;blonďák, copak je&nbsp;to&nbsp;kolega?“ Pomněnka se&nbsp;znovu otočil ke&nbsp;svým skutečným kolegům: „A&nbsp;jak se&nbsp;k&nbsp;té budově hodí! Kravěnec před budovou Muzea dělnického hnutí! Nejste vy&nbsp;náhodou sabotér? Neměli vás za&nbsp;to&nbsp;zavřít?“</span></p>
          <p class="chunk" data-nb-ref-number="16" data-nb-words="192" data-nb-chars="1273"><span class="idea" data-nb-ref-number="16" id="idea16" data-nb-words="192" data-nb-chars="1273">Zavřít ho&nbsp;měli, ale místo toho udělali národním umělcem. Pomněnka těžce dosedl a&nbsp;Marie náhle pochopila, kdo je&nbsp;pobledlý obstarožní muž u&nbsp;sousedního stolu. Byl to&nbsp;z&nbsp;přítomných jediný umělec, jehož jméno znala ještě z&nbsp;dětství. Toho večera navštívil Makarskou vinárnu Vorel, sochař a&nbsp;malíř, který se&nbsp;už&nbsp;před válkou proslavil velkými pestrobarevnými a&nbsp;poněkud geometrickými plátny s&nbsp;akty žen. Po&nbsp;válce dostal velké zakázky na&nbsp;pomníky, jejichž slavnostní odhalování bylo k&nbsp;vidění ve&nbsp;filmových týdenících: rudoarmějci, matky s&nbsp;dětmi v&nbsp;náručí nebo dětmi obklopené, skutečné osoby, jejichž jména měla vstoupit do&nbsp;historie, ztepilí dělníci a&nbsp;rolnice, jednotlivě nebo v&nbsp;sousoší ozbrojeném srpem a&nbsp;kladivem. I&nbsp;sousoší v&nbsp;Domě pionýrů a&nbsp;mládeže v&nbsp;Brně Lužánkách, sídle Kulidu a&nbsp;kulisy mých pubertálních utrpení, bylo Vorlovo dílo, ale to&nbsp;Marie na&nbsp;vlastní oči nikdy neviděla. Prohlížela si&nbsp;teď vrásčité čelo starého sochaře, seděla jako pěna a&nbsp;trochu se&nbsp;krčila, protože zásah policie proti Pomněnkovi nemohl nepřijít vzápětí. V&nbsp;Makarské vinárně nikdo nepsal klíčová slova na&nbsp;papírky, nikdo nemluvil polohlasem, nikdo nedbal na&nbsp;elektronické štěnice. Vždyť tady policie ani žádné odposlouchávací zařízení nepotřebovala, řev se&nbsp;rozléhal až&nbsp;na&nbsp;ulici. Policie však k&nbsp;údivu Marie nepřicházela.</span></p>
          <p class="chunk" data-nb-ref-number="17" data-nb-words="74" data-nb-chars="463"><span class="idea" data-nb-ref-number="17" id="idea17" data-nb-words="74" data-nb-chars="463">Vypadalo to&nbsp;ostatně, jako by&nbsp;Pomněnkovy urážky nikdo ani neslyšel. Kromě smutného národního umělce, kterému byly určeny a&nbsp;který se&nbsp;tvářil omluvně. Zkroušeně. Pomněnka se&nbsp;znovu napil, nadechl a&nbsp;soustředil: „On tomu říká Pomník padlým druhé světové války! Copak ty&nbsp;si&nbsp;myslíš, že&nbsp;si&nbsp;můžeš dovolit tomu dreku říkat Pomník padlým? Druhé světové války? Můj táta padl, abys věděl, ty&nbsp;národní ostudo, v&nbsp;koncentráku umřel a&nbsp;tobě zakazuju mu&nbsp;stavět ty&nbsp;tvý posraný pomníky.“</span></p>
          <p class="chunk" data-nb-ref-number="18" data-nb-words="120" data-nb-chars="726"><span class="idea" data-nb-ref-number="18" id="idea18" data-nb-words="120" data-nb-chars="726">Muž, který s&nbsp;osočeným sochařem přišel, se&nbsp;zvedl. Nešel však volat policii ani se&nbsp;nepokusil dát Pomněnkovi facku, místo toho ho&nbsp;začal chlácholit. „My to&nbsp;víme, pane Pomněnko, že&nbsp;jste kumštýř, že&nbsp;jste velkej kumštýř,“ šeptal smířlivě a&nbsp;skoro familiárně. „Však vy&nbsp;zase budete vystavovat, jen se&nbsp;prosím uklidněte, mistr o&nbsp;vás ví…“ To&nbsp;ale neměl říkat. Po&nbsp;slovu „mistr“ se&nbsp;to&nbsp;stalo: Pomněnka otevřel ústa, pravou rukou si&nbsp;do&nbsp;nich prudce zajel, cosi z&nbsp;nich vytáhl a&nbsp;mrštil tím o&nbsp;mistrův stůl. Bílý ubrus byl místy politý červeným vínem, stály na&nbsp;něm dvě lahve, dvě sklenky, popelník, talíř s&nbsp;jakýmsi hořčicí upatlaným uzeným, válely se&nbsp;tam cigarety, zapalovač a&nbsp;krabička zápalek. Mezi těmi předměty se&nbsp;klikatě prosmýkl vržený předmět.</span></p>
          <p class="chunk" data-nb-ref-number="19" data-nb-words="223" data-nb-chars="1463"><span class="idea" data-nb-ref-number="19" id="idea19" data-nb-words="223" data-nb-chars="1463">Byl to&nbsp;předmět růžový: víc růžový než bílý. Ještě před chvílí pevně seděl v&nbsp;malířových ústech. Ano, byla to&nbsp;zubní protéza. Zastavila se&nbsp;před režimním sochařem. Pomněnka už&nbsp;nekřičel a&nbsp;jeho kolegové se&nbsp;starostlivě rozhlédli, co&nbsp;to&nbsp;náhlé ticho má&nbsp;znamenat. Zuby, které byly ještě před chvílí samozřejmou, ač&nbsp;ne&nbsp;docela přirozenou součástí malířových úst, ležely teď na&nbsp;ubruse. Zuby a&nbsp;dáseň, celý umělý chrup, horní protéza, zaznamenala Marie. Teprve teď společnost zpozorněla, náhlé ticho ohlásilo, že&nbsp;konečně nadešel osudový okamžik. V&nbsp;Makarské vinárně ustal ruch, ustrnul hovor, zablokovalo se&nbsp;myšlení. Malíři upřeně hleděli před sebe, jako by&nbsp;právě vzdávali čest mrtvému. Teprve po&nbsp;několika předlouhých minutách natáhl starostlivý kolega provázející národního umělce ruku, uchopil papírový ubrousek pohozený vedle talíře s&nbsp;uzeným a&nbsp;jal se&nbsp;do&nbsp;něho opatrně protézu balit. Ubrousek byl malinkatý, byla to&nbsp;vlastně jen půlka ubrousku, protože papírovými ubrousky se&nbsp;v&nbsp;restauracích šetřilo. Do&nbsp;rozpůlených ubrousků se&nbsp;balil příbor, po&nbsp;jídle sloužily k&nbsp;otření úst. Teď šlo o&nbsp;novou, třetí funkci, již měl cár průsvitného papírku toho večera splnit. Jeho mikroskopické rozměry způsobily smířlivému pánovi jisté potíže. Konečně si&nbsp;přibral na&nbsp;pomoc ještě další útržek ubrousku od&nbsp;souseda, pečlivě do&nbsp;něho růžový a&nbsp;bílý předmět zabalil a&nbsp;s&nbsp;úklonou ho&nbsp;šel odevzdat oněmělému malíři. Marie nečekala, až&nbsp;si&nbsp;Pomněnka zasune zuby zpátky do&nbsp;úst, tiše vyšla do&nbsp;podloubí před vinárnu.</span></p>
        </section>
        <section>
          <p class="chunk" data-nb-ref-number="20" data-nb-words="90" data-nb-chars="533"><span class="idea" data-nb-ref-number="20" id="idea20" data-nb-words="90" data-nb-chars="533">Malostranským náměstím právě projížděla tramvaj číslo 12. Na&nbsp;sedadle hned vpředu za&nbsp;řidičem jsem seděl já&nbsp;a&nbsp;vyhlížel pozorně do&nbsp;města skoro úplně potopeného ve&nbsp;tmě. Marie stála pod černým obloukem podloubí před vinárnou, ale z&nbsp;tramvaje jsem ji&nbsp;nemohl uvidět, ani kdybych měl oči jako kocour. A&nbsp;ona se&nbsp;nedívala ani do&nbsp;osvětlené tramvaje, ani jinam, točila se&nbsp;jí&nbsp;právě hlava. Tak jsme se&nbsp;s&nbsp;Marií poprvé nesešli. A&nbsp;měli jsme se&nbsp;míjet ještě celé tři roky. Míjet se, nepotkat, přestože jsme si&nbsp;byli bezpochyby, krásně a&nbsp;navždycky souzeni.</span></p>
          <p class="chunk" data-nb-ref-number="21" data-nb-words="117" data-nb-chars="703"><span class="idea" data-nb-ref-number="21" id="idea21" data-nb-words="117" data-nb-chars="703">Z&nbsp;vinárny se&nbsp;za&nbsp;Marií vyplížila mužská postava: byl to&nbsp;Kazimír, který sledoval výjev s&nbsp;protézou z&nbsp;kouta lokálu. Pamatoval si&nbsp;Marii z&nbsp;filozofova bytu a&nbsp;galantně jí&nbsp;nabídl, že&nbsp;ji&nbsp;doprovodí do&nbsp;podnájmu na&nbsp;Novém Městě. Týden nato se&nbsp;Marie měla vrátit do&nbsp;Říma a&nbsp;nastoupit na&nbsp;nějaké střední škole na&nbsp;předměstí Říma jako učitelka matematiky. Za&nbsp;šest měsíců se&nbsp;jí&nbsp;měl narodit syn Michal. Na&nbsp;svou budoucnost v&nbsp;tu chvíli vůbec nemyslela, jako by&nbsp;ani žádná neměla být. Vděčně přijala Kazimírovu nabídku, protože se&nbsp;jí&nbsp;nejen točila hlava, ale taky podlamovala kolena. Kazimír cestou skládal vtipné a&nbsp;kulturně angažované poklony, Marie je&nbsp;neposlouchala ani na&nbsp;půl ucha. Byla zamilovaná do&nbsp;Pavla. A&nbsp;začínalo to&nbsp;bolet.</span></p>
        </section>
        <section>
          <p class="chunk" data-nb-ref-number="22" data-nb-words="47" data-nb-chars="268"><span class="idea" data-nb-ref-number="22" id="idea22" data-nb-words="47" data-nb-chars="268">Já&nbsp;jsem se&nbsp;vracel dvanáctkou z&nbsp;Parku kultury a&nbsp;oddechu, kde jsem prodával párky a&nbsp;nemyslel na&nbsp;to, že&nbsp;se&nbsp;o&nbsp;tři roky později dostanu za&nbsp;jednosměrně prostupnou zeď, za&nbsp;dráty, minové pole a&nbsp;kulometná hnízda, za&nbsp;kterými jsme žili. Před kterými jsme žili. Já&nbsp;docela šťastně.</span></p>
        </section>
        <section>
          <p class="chunk" data-nb-ref-number="23" data-nb-words="265" data-nb-chars="1593"><span class="idea" data-nb-ref-number="23" id="idea23" data-nb-words="265" data-nb-chars="1593">Devět let po&nbsp;tom šokujícím večeru s&nbsp;malíři v&nbsp;Makarské vinárně jsme se&nbsp;s&nbsp;Marií v&nbsp;Římě zašli podívat na&nbsp;interiér starobylé baziliky svaté Anežky za&nbsp;hradbami. Končila mše, a&nbsp;jak tak lidé vycházeli z&nbsp;kostela, vrhl se&nbsp;k&nbsp;Marii nějaký zbídačelý mladík, postavil se&nbsp;jí&nbsp;do&nbsp;cesty a&nbsp;vykřikl: „Já jsem z&nbsp;Jugoslávie! Mučili mě, podívejte se.“ Mladík si&nbsp;sáhl do&nbsp;úst stejným pohybem jako malíř Pomněnka a&nbsp;jako on&nbsp;z&nbsp;nich vytáhl protézu, také horní, čistou. Čistou jako jeho římský přízvuk a&nbsp;výslovnost. „Nasaď si&nbsp;okamžitě ty&nbsp;zuby a&nbsp;řekni mi&nbsp;něco srbochorvatsky,“ řekla mu&nbsp;pevným hlasem Marie, která už&nbsp;dávno nenosila cudné černé šatečky. Chlapec nic nevěděl o&nbsp;tom, jak se&nbsp;jmenuje řeč země, za&nbsp;jejíhož syna se&nbsp;vydával, protože na&nbsp;Balkáně zuřila válka, zasunul bleskově chrup nazpět a&nbsp;zděšeně volal: „Ne Srb, Chorvat, já&nbsp;nezabíjím, já&nbsp;chci jíst.“ Protéza byla velmi růžová, i&nbsp;dásně, které na&nbsp;Marii v&nbsp;úvodu rozevřel a&nbsp;z&nbsp;nichž netrčel jediný zub. Pohled měl tupý, nápad možná nebyl ani jeho, možná to&nbsp;zoufalé gesto od&nbsp;někoho odkoukal, ale bezzubá dáseň nepatřila nikomu jinému než právě jemu. Dostal nejmenší bankovku, aby se&nbsp;najedl na&nbsp;účet balkánské války, o&nbsp;níž věděl jen to, že&nbsp;otevírá peněženky. A&nbsp;on ten tupý mladík, ten falešný Jugoslávec, ten podvodník předvádějící nechutné číslo s&nbsp;protézou byl hodně, hodně hubený. Vyzáblý. Marie se&nbsp;podivila, že&nbsp;je&nbsp;jeho protéza tak čistá. Nebo ji&nbsp;před vystoupením pečlivě umyl? Falešný Chorvat se&nbsp;klidil z&nbsp;kamenného schodiště, po&nbsp;kterém stoupali čerstvě nábožensky naladění věřící. Marie neměla pocit, že&nbsp;vykonala dobrý skutek, cítila, že&nbsp;čemusi nerozumí, možná na&nbsp;věky.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_038.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>