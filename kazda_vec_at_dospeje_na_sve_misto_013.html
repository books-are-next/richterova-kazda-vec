<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="7/ Zimní krajiny duše">
    <meta name="apple-mobile-web-app-capable" content="yes">
    <title>7/ Zimní krajiny duše</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_012.html">
    <link rel="next" href="./kazda_vec_at_dospeje_na_sve_misto_014.html">
    <meta name="nb-order" content="9">
    <link rel="self" href="kazda_vec_at_dospeje_na_sve_misto_013.html">
    <meta name="nb-identifier" content="richterova-kazda-vec-at-dospeje-na-sve-misto-278f719">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2163" data-nb-chars="13487">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="21"><span class="idea" data-nb-ref-number="1" id="idea1" data-nb-words="4" data-nb-chars="21">7/ Zimní krajiny duše</span></h1>
        <section>
          <p class="chunk" data-nb-ref-number="2" data-nb-words="40" data-nb-chars="243"><span class="idea" data-nb-ref-number="2" id="idea2" data-nb-words="40" data-nb-chars="243">Mluvím o&nbsp;hledání smyslu a&nbsp;nechci, aby můj život spěl od&nbsp;špatného konce k&nbsp;dobrému začátku. Nebylo by&nbsp;to&nbsp;pravdivé. Nemůžu ani slíbit, že&nbsp;od&nbsp;svízelných začátků dospěji k&nbsp;dobrému konci. Chtěl bych proměnit začátky a&nbsp;konce, posunout obzor, hranici.</span></p>
          <p class="chunk" data-nb-ref-number="3" data-nb-words="147" data-nb-chars="933"><span class="idea" data-nb-ref-number="3" id="idea3" data-nb-words="147" data-nb-chars="933">Když se&nbsp;vracel večer z&nbsp;práce můj tatínek Josef (v Brně, v&nbsp;půli padesátých let minulého století), scházeli jsme spolu do&nbsp;setmělé bílé ulice vyzbrojeni lopatami a&nbsp;těžkými, z&nbsp;prken a&nbsp;kůlů sbitými ručními pluhy na&nbsp;odhrabování sněhu. V&nbsp;chabém žlutém přísvitu kymácejících se&nbsp;pouličních lamp jsme odklízeli z&nbsp;dláždění čerstvě napadaný sněhový koberec. Bělostná pokrývka stále znovu dorůstala a&nbsp;byla čistá. Město bylo čisté, i&nbsp;krajina. Ulice předměstské čtvrti byly pod sněhem jednoduché a&nbsp;tiché jako zločiny, o&nbsp;kterých nikdo nemluví. Směs šedohnědého prachu a&nbsp;popele z&nbsp;kotelny, kterou domovník posypal chodník, aby neklouzal, byla jistě světlejší a&nbsp;jemnější než popel z&nbsp;oběšených a&nbsp;spálených politických vězňů, ale bylo to&nbsp;té&nbsp;stejné zimy roku 1953. Ředitel věznice v&nbsp;doprovodu kata a&nbsp;vojenského lékaře sypali jejich popel z&nbsp;hliníkových uren s&nbsp;víkem na&nbsp;zmrzlou silnici severně od&nbsp;Prahy, kdesi za&nbsp;Mladou Boleslaví, kolem půl dvanácté v&nbsp;noci.</span></p>
        </section>
        <section>
          <p class="chunk" data-nb-ref-number="4" data-nb-words="166" data-nb-chars="1044"><span class="idea" data-nb-ref-number="4" id="idea4" data-nb-words="166" data-nb-chars="1044">Pod lampami rozhoupanými větrem ožívaly modré stíny a&nbsp;běhaly po&nbsp;kupách odhrabaného sněhu, které přes den měkly a&nbsp;šedly, v&nbsp;noci ledověly. Děti z&nbsp;naší ulice si&nbsp;z&nbsp;nich dělaly ledové tvrze, Kristýnčina babička Anna chovala podezření, že&nbsp;jsou to&nbsp;tajné hroby. Kristýnka a&nbsp;její bratři také pomáhali s&nbsp;odklízením sněhu, jejich chodník čistě navazoval na&nbsp;náš. Odškrábali vždycky všechny námrazy a&nbsp;zledovatělé stopy šlápot, sníh shrabovali podél chodníku tak, že&nbsp;tvořil jednolitý hřbet trpasličího bílého pohoří. Babička Anna se&nbsp;chodila dívat, jak jim jde práce od&nbsp;ruky, i&nbsp;sama pracovala obrovským březovým koštětem a&nbsp;zase odbíhala do&nbsp;bytu přitopit v&nbsp;kamnech. Její starší sestra Růženka chodila skoro každý den s&nbsp;velkou plátěnou taškou na&nbsp;Palackého vrch do&nbsp;lesa a&nbsp;přinášela jako kořist nalámané suché větve, někdy i&nbsp;šišky. Kouř ze&nbsp;smrkového a&nbsp;borového dříví Kristýnce cosi milého připomínal, byl starší než ztracená panenka i&nbsp;než křik a&nbsp;pohled na&nbsp;pušky nevysvětlitelně rozmáchnuté směrem k&nbsp;dědečkovi a&nbsp;k&nbsp;otci, který zvedá ke&nbsp;stropu velkou dřevěnou židli.</span></p>
          <p class="chunk" data-nb-ref-number="5" data-nb-words="246" data-nb-chars="1524"><span class="idea" data-nb-ref-number="5" id="idea5" data-nb-words="246" data-nb-chars="1524">Kristýnce se&nbsp;líbilo to&nbsp;namodralé světlo večerní ulice, i&nbsp;těkavé stíny neklidných lamp, i&nbsp;bílá a&nbsp;hebká silnice s&nbsp;jednolitou pokrývkou, kterou uprostřed brázdila krajková stopa jediného auta. Krystalky sněhu tiše vysílaly k&nbsp;nebi drobounké stříbrné blesky. Nebylo nic mezi zemí a&nbsp;nebem, co&nbsp;by&nbsp;nemělo hluboký, plný význam. Nic nespěchalo a&nbsp;nic nepřekáželo, každá věc setrvávala ve&nbsp;smyslu, který někde nablízku musel být. Toho večera, na&nbsp;který si&nbsp;pamatuji, přešla Kristýnka přes ulici do&nbsp;parku a&nbsp;lehla si&nbsp;na&nbsp;záda na&nbsp;neposkvrněný sníh na&nbsp;místě trávníku. Budeme dělat andělíčky, zavolala na&nbsp;bratry. Hra na&nbsp;andělíčky byla mnohem jednodušší než hra na&nbsp;Nebe–peklo–ráj, stačilo se&nbsp;položit zády na&nbsp;neporušenou bílou plochu, otisknout do&nbsp;ní&nbsp;pečlivě i&nbsp;hlavu s&nbsp;čepicí a&nbsp;pak souměrně zvedat paže ze&nbsp;sněhu a&nbsp;zase je&nbsp;pokládat. Jeden otisk pěkně vedle druhého, od&nbsp;hlavy k&nbsp;bokům, aby utvořily kolem těla vějíř, totiž andělská křídla. Kristýnka vdechovala vůni vloček, nebo možná ozonu, a&nbsp;když byla s&nbsp;andělským otiskem hotova, natáhla ruce vzhůru a&nbsp;Filip jí&nbsp;pomohl rychle a&nbsp;lehce z&nbsp;obrazu vstát. I&nbsp;já jsem jí&nbsp;pomáhal. Skoro se&nbsp;vznesla a&nbsp;otisk anděla zůstal neporušený, štíhlý i&nbsp;na zadku. Ráno lidé v&nbsp;parku potkávali na&nbsp;zasněžených záhonech roj otisků okřídlené dětské postavičky. Že&nbsp;jsou to&nbsp;stopy andělů, nikoho nenapadlo. Kristýnce se&nbsp;však v&nbsp;tváři něco z&nbsp;anděla nepozorovaně usazovalo a&nbsp;já to&nbsp;pozoroval. Nemizelo to, ani když Kristýnka žila v&nbsp;ústavu pro mentálně postižené, kde jsem se&nbsp;o&nbsp;čtvrt století později stal nekvalifikovaným pečovatelem.</span></p>
        </section>
        <section>
          <p class="chunk" data-nb-ref-number="6" data-nb-words="91" data-nb-chars="594"><span class="idea" data-nb-ref-number="6" id="idea6" data-nb-words="91" data-nb-chars="594">Kristýnka byla dítě, které jednoho neštědrého večera odehnali od&nbsp;panenky a&nbsp;od večeře. Ta&nbsp;děsivá událost se&nbsp;odehrála po&nbsp;válce, v&nbsp;době slavného budování světového míru, třídní spravedlnosti a&nbsp;šťastné budoucnosti pro celé lidstvo. Akce se&nbsp;jmenovala kolektivizace zemědělství a&nbsp;byla inspirována Sovětským svazem. Kristýnka si&nbsp;ji&nbsp;pamatovala jako strašný sen, který časem trochu vybledl a&nbsp;splýval s&nbsp;jinými zlými sny. Babička Anna v&nbsp;Brně pečlivě tutlala bezpráví, jehož obětí se&nbsp;její rodina na&nbsp;venkově stala. Žili jsme jako sousedé, ale o&nbsp;minulosti drobounké kamarádky jsem měl jen velmi matné tušení.</span></p>
          <p class="chunk" data-nb-ref-number="7" data-nb-words="112" data-nb-chars="683"><span class="idea" data-nb-ref-number="7" id="idea7" data-nb-words="112" data-nb-chars="683">Na&nbsp;osudný večer vzpomínala Anna tiše, sama a&nbsp;opatrně, protože ta&nbsp;vzpomínka byla smrtonosná. A&nbsp;ona si&nbsp;nemohla smrt dovolit, měla na&nbsp;starosti děti, totiž vnuky, Kristýnku a&nbsp;její dva starší bratry, Otu a&nbsp;Filipa. Ani žádnou nemoc, ani blázinec si&nbsp;nemohla dovolit. Naštěstí měla hodnou sestru ve&nbsp;městě, vdovu s&nbsp;dvoupokojovým bytem. Babiččin syn, Kristýnčin otec Přemysl, zemřel několik měsíců po&nbsp;tom večeru, kdy byl jejich statek získán pro kolektivní zemědělství. I&nbsp;František Křišťál, Annin muž, tenkrát zemřel a&nbsp;nikdo jeho ženě neřekl, jakou měl smrt. Kristýnčina maminka Lýdie přišla při tom všem o&nbsp;rozum a&nbsp;odsunula se&nbsp;do&nbsp;blázince, kam za&nbsp;ní&nbsp;Anna s&nbsp;dětmi chodila jednou za&nbsp;čtrnáct dní.</span></p>
        </section>
        <section>
          <p class="chunk" data-nb-ref-number="8" data-nb-words="168" data-nb-chars="1070"><span class="idea" data-nb-ref-number="8" id="idea8" data-nb-words="168" data-nb-chars="1070">Kristýnka přišla na&nbsp;svět v&nbsp;rodině předurčené k&nbsp;tragédii, ale nebylo to&nbsp;poznat na&nbsp;první pohled. První čtyři roky života prožila jako šťastné dítě. Děda Křišťál měl slušně prosperující hospodářství na&nbsp;chudé Vysočině, poblíž Tasova. Dva koně, šest krav, nějaké pole a&nbsp;louky, březový a&nbsp;borový hájek mezi poli, rybníček na&nbsp;kapry a&nbsp;za humny zbrusu novou elektrickou pilu, kam jiní hospodáři dováželi dobře vyschlé kmeny stromů na&nbsp;trámy, až&nbsp;se&nbsp;zas začne stavět. Mysleli si&nbsp;po&nbsp;válce na&nbsp;vsi, že&nbsp;budou roubit nové domy z&nbsp;klád, které přes válku nenápadně vysušili kdesi ve&nbsp;stodolách pod slámou, aby jim stavební materiál nezabavil wehrmacht. Nevěděli, že&nbsp;vesnici čeká osud v&nbsp;podobě jednotných zemědělských družstev a&nbsp;státních statků, silážových věží, rozlehlých kravínů a&nbsp;vepřínů. A&nbsp;že domky budou typizované, zděné a&nbsp;s&nbsp;brizolitovou omítkou. Jen ozdobné předzahrádky se&nbsp;na&nbsp;Vysočině udržely jako kdysi, protože ženy nepřestaly vysévat floxy, měsíčky, kopretiny a&nbsp;zvonky. Ženy nepřestaly klekat na&nbsp;kolena s&nbsp;lety bolavější a&nbsp;neohebnější a&nbsp;přikládat k&nbsp;zemi prsty podobající se&nbsp;kořenům.</span></p>
        </section>
        <section>
          <p class="chunk" data-nb-ref-number="9" data-nb-words="207" data-nb-chars="1291"><span class="idea" data-nb-ref-number="9" id="idea9" data-nb-words="207" data-nb-chars="1291">Mladý Křišťál si&nbsp;před válkou do&nbsp;hospodářství přivedl moc pěknou ženu Lidku, i&nbsp;k&nbsp;práci se&nbsp;dovedla postavit. Kristýnku naučila dělat v&nbsp;zimě andělíčky na&nbsp;sněhu, v&nbsp;létě si&nbsp;ochočily dva malé hebké králíky. Králíci volně běhali po&nbsp;zahradě a&nbsp;slyšeli na&nbsp;jméno. I&nbsp;kocour a&nbsp;pes slyšeli na&nbsp;jméno, možná že&nbsp;slyšel na&nbsp;jméno i&nbsp;dům a&nbsp;určitě Bůh. Kristýnčin otec Přemysl samozřejmě v&nbsp;rodině Boha zastupoval, i&nbsp;jeho pot byl cítit bezpečím. Podobně jako pach kozího mléka a&nbsp;teplý dech vařených bramborů, když se&nbsp;velká rodina večer scházela kolem stolu. Dítě miluje všechno, co&nbsp;je&nbsp;obklopuje, takže kdyby Kristýnka vyrostla v&nbsp;Králově Poli, milovala by&nbsp;možná stejně oddaně park na&nbsp;Slovanském náměstí a&nbsp;dláždění chodníků. Ale neměla by&nbsp;v&nbsp;paměti dlaní králičí kožíšky a&nbsp;hedvábná peříčka žluťounkých křehkých kuřat. Ani chladnou srst čerstvě posekané trávy, ani pichlavé strniště by&nbsp;neměla zapsané v&nbsp;kůži chodidel, nebo hebký písek na&nbsp;dně rybníku. Kromě králíků a&nbsp;dobytka patřilo do&nbsp;Kristýnčina světa i&nbsp;chrochtání prasnice a&nbsp;růžových selat. Všechno bylo krásné v&nbsp;tom statku, v&nbsp;tom světě. Ten byl ale předurčen revolučním změnám. Taky vlčák Alík patřil ke&nbsp;statku, tomu kolektivizátoři přerazili hřbet hned na&nbsp;úvod. Do&nbsp;historie se&nbsp;zkáza Kristýnčina světa zapsala pod jménem zakládání jednotných zemědělských družstev.</span></p>
          <p class="chunk" data-nb-ref-number="10" data-nb-words="84" data-nb-chars="507"><span class="idea" data-nb-ref-number="10" id="idea10" data-nb-words="84" data-nb-chars="507">Hospodář, který odmítl do&nbsp;družstva vstoupit, dostal výměnou horší pole někde daleko od&nbsp;vsi, mezi lesíky. Bez koní, o&nbsp;které přišel, a&nbsp;s&nbsp;jedinou krávou zapřaženou v&nbsp;žebřiňáku se&nbsp;tam těžko jezdilo, takže z&nbsp;málo výnosného pole nedokázal sklidit dost, aby odevzdal povinné dávky státu. Ani kdyby se&nbsp;přetrhl a&nbsp;s&nbsp;ním celá rodina. Přestal se&nbsp;jmenovat hospodář a&nbsp;dostal nové pojmenování: kulak. Kulak je&nbsp;ten, kdo škodí lidem, dělníkům i&nbsp;rolníkům. Proto je&nbsp;správné kulakovi sebrat všechna pole, dobytek a&nbsp;třeba i&nbsp;dům.</span></p>
          <p class="chunk" data-nb-ref-number="11" data-nb-words="325" data-nb-chars="2102"><span class="idea" data-nb-ref-number="11" id="idea11" data-nb-words="325" data-nb-chars="2102">Dobře udržované, prostorné stavení s&nbsp;velkým dvorem, stájemi, chlívy a&nbsp;seníkem uprostřed vesnice, které František Křišťál přestavěl po&nbsp;svém dědovi, a&nbsp;ten je&nbsp;přestavěl po&nbsp;svém dědovi, se&nbsp;totiž líbilo Miroslavu Křenovi. V&nbsp;prosinci roku 1953 dostal Miroslav Křen pistoli a&nbsp;také ručnici zabavenou po&nbsp;válce v&nbsp;jedné odbojářské rodině. Tak nadešla Křenova příležitost. K&nbsp;pochopení příležitosti mu&nbsp;pomohl okresní tajemník strany, který jednoho dne přijel do&nbsp;vesnice školit nové soudruhy. Poučil je&nbsp;o&nbsp;plánech dělnické a&nbsp;rolnické vlády a&nbsp;o&nbsp;třídní spravedlnosti. Křen si&nbsp;přišel tajemníka do&nbsp;hospody vyslechnout a&nbsp;s&nbsp;potěšením si&nbsp;hned také přisvojil neobvyklé slovo schůze. Vzápětí uslyšel i&nbsp;mnoho dalších nových slov, která ho&nbsp;potěšila. Kolektivizace, třídní boj, diktatura proletariátu, ústřední výbor, strana a&nbsp;vláda, první tajemník, Lidové milice. Ta&nbsp;slova označovala velké, nové, Křenovi příznivě nakloněné mocnosti. Přišly Křena vyzvat, aby si&nbsp;dům i&nbsp;statek, který se&nbsp;mu&nbsp;líbí, po&nbsp;dobrém nebo po&nbsp;zlém vzal, protože tak a&nbsp;jenom tak se&nbsp;Křen stane spravedlivým. A&nbsp;bude uznáván. Tajemník řečnil a&nbsp;Křenovi se&nbsp;jeho kázání líbilo víc než nedělní kázání starého faráře. A&nbsp;ono to&nbsp;nebylo jenom kázání, bylo to&nbsp;i&nbsp;zvěstování. Křen se&nbsp;od&nbsp;tajemníka během jediného večera dozvěděl, že&nbsp;chudoba, ve&nbsp;které vyrostl, je&nbsp;nespravedlnost, za&nbsp;kterou jsou přímo zodpovědní bohatí sedláci, jako například Kristýnčin dědeček Křišťál. Však také když si&nbsp;Kristýnčin otec Přemysl cestou z&nbsp;pole spokojeně vykračoval podle koní, s&nbsp;otěžemi v&nbsp;ruce, cítíval Křen kolem žaludku hořké pálení. Na&nbsp;schůzi bystře pochopil, že&nbsp;to&nbsp;pálení není závist, nýbrž docela nový, do&nbsp;té&nbsp;doby bezejmenný jev: třídní uvědomění. To&nbsp;bylo mnohem lepší vysvětlení, než jaké plačtivě podávala jeho vlastní matka. Ta&nbsp;věřila, že&nbsp;za&nbsp;bídu může starý Křen, opilý fotr, kterému mladý musel vykat. Stará Křenová netušila, že&nbsp;bohaté sedláky čeká spravedlivá odplata. Mladý Křen byl poprvé v&nbsp;životě šťastný a&nbsp;těšil se, že&nbsp;velkolepou novinu ještě toho večera matce přinese. Bydlel na&nbsp;kraji vesnice v&nbsp;nejoprýskanějším domě s&nbsp;nejzanedbanějším hospodářstvím, ale neměl v&nbsp;úmyslu zahálet.</span></p>
          <p class="chunk" data-nb-ref-number="12" data-nb-words="135" data-nb-chars="856"><span class="idea" data-nb-ref-number="12" id="idea12" data-nb-words="135" data-nb-chars="856">Než schůze skončila, podal si&nbsp;přihlášku a&nbsp;hned se&nbsp;stal prvním komunistou ve&nbsp;vsi. Zanedlouho byl i&nbsp;předsedou a&nbsp;členem Lidových milicí, které se&nbsp;měly co&nbsp;nejrychleji ujmout majetku nespravedlivě vlastněného bohatými nepřáteli pokroku a&nbsp;světového míru. Proto dostal zbraně, po&nbsp;partyzánech. Funkcí, zbraní, nových slov a&nbsp;možností bylo najednou tolik, že&nbsp;se&nbsp;v&nbsp;nich ani moc nevyznal. Hloupý ale nebyl, význam tušil, odposlouchával z&nbsp;kontextu a&nbsp;dosazoval ze&nbsp;svých vlastních představ. Však každý věděl, kdo je&nbsp;v&nbsp;té chudé vesnici nejbohatší. Rodina Křišťálů. Kdysi jim Křen záviděl to&nbsp;zvonivé jméno, teď konečně spravedlnost zařídila, že&nbsp;se&nbsp;Křišťálovi říkalo kulak. To&nbsp;slovo mělo blízko ke&nbsp;kulce a&nbsp;přicházelo z&nbsp;daleka, až&nbsp;ze&nbsp;Sovětského svazu, který byl tak mocný, že&nbsp;vyhrál válku. Znamenalo, že&nbsp;Křen může Křišťála vyhodit z&nbsp;hospodářství a&nbsp;nastěhovat se&nbsp;do&nbsp;jeho domu.</span></p>
        </section>
        <section>
          <p class="chunk" data-nb-ref-number="13" data-nb-words="232" data-nb-chars="1394"><span class="idea" data-nb-ref-number="13" id="idea13" data-nb-words="232" data-nb-chars="1394">„Chceš konečně žít tak, jak dosud žili jen bohatí?“ zeptal se&nbsp;funkcionář Křena jednoho odpoledne. „Tak se&nbsp;pusť do&nbsp;boje!“ Křen šel do&nbsp;boje s&nbsp;pistolí v&nbsp;ruce, s&nbsp;ručnicí na&nbsp;rameni a&nbsp;se čtyřmi milicionáři, kteří přijeli z&nbsp;okresu poskytnout mu&nbsp;pomoc při znárodňování soukromého majetku. Bojová četa vyrazila na&nbsp;statek v&nbsp;době večeře, aby byli všichni pěkně doma pohromadě a&nbsp;žádný se&nbsp;nemohl nenápadně vytratit. Alík u&nbsp;boudy zaštěkal, zaúpěl, a&nbsp;než se&nbsp;domácí vzpamatovali, byla pětičlenná bojůvka v&nbsp;kuchyni. Na&nbsp;stole stála mísa s&nbsp;kouřícími bramborami na&nbsp;loupačku, v&nbsp;konvici kyselé mléko, které měl už&nbsp;každý také nalito v&nbsp;hrnku před sebou. K&nbsp;bramborám máslo, kus uzeného masa pro chlapy. Miska se&nbsp;solí. Soudruzi zamířili pistolí a&nbsp;puškou na&nbsp;oba dospělé muže, na&nbsp;Kristýnčina dědečka Františka i&nbsp;na otce Přemysla. Jeden z&nbsp;ozbrojených pak zařval na&nbsp;ženské, aby vypadly i&nbsp;s&nbsp;fakanama. Fakani znamenalo Kristýnka a&nbsp;Ota s&nbsp;Filipem. Mléko zůstalo v&nbsp;hrníčkách na&nbsp;stole, brambory na&nbsp;talíři a&nbsp;panenka spadla pod stůl. Kristýnka si&nbsp;ji&nbsp;chtěla zvednout, ale soudruh do&nbsp;ní&nbsp;strčil. Strčil i&nbsp;do její matky, která začala nepříčetně křičet, i&nbsp;do babičky Anny, která se&nbsp;pokusila Kristýnce tu&nbsp;panenku ze&nbsp;země přece jenom vzít. Panenka a&nbsp;kouřící brambory utkvěly dítěti v&nbsp;paměti, tatínek a&nbsp;dědeček, které toho večera viděla naposledy v&nbsp;životě, se&nbsp;podivně rozplynuli. Mazejte z&nbsp;vesnice, ať&nbsp;vás tady nevidím, křičel za&nbsp;nimi Křen.</span></p>
          <p class="chunk" data-nb-ref-number="14" data-nb-words="129" data-nb-chars="787"><span class="idea" data-nb-ref-number="14" id="idea14" data-nb-words="129" data-nb-chars="787">Vydali se&nbsp;polní cestou do&nbsp;sousední vsi. Byla to&nbsp;dlouhá cesta, s&nbsp;malou oněmělou děvenkou a&nbsp;s&nbsp;dvěma kluky ztuhlými děsem a&nbsp;zlobou. Zaklepali na&nbsp;vrata příbuzných, kteří už&nbsp;spali, vyburcovali je&nbsp;ze&nbsp;spánku a&nbsp;vyděsili. Lehneme si&nbsp;na&nbsp;seno, řekla Anna a&nbsp;vedla roztřesenou skupinku do&nbsp;seníku vzadu ve&nbsp;dvoře. Seno vonělo a&nbsp;šustilo, a&nbsp;každý matčin vzlyk proměňovalo v&nbsp;lavinu praskavých zvuků střelby. Třetí den ráno soudruzi vzkázali, že&nbsp;rodina Křišťálových se&nbsp;nesmí zdržovat v&nbsp;této vesnici ani v&nbsp;žádné jiné blízko. Kam půjdeme, kam půjdeme, opakovala celý den Kristýnčina maminka Lidka. Někdo v&nbsp;nějakém úřadě zatím podpisoval a&nbsp;razítkoval písemný zákaz pobytu v&nbsp;okrese na&nbsp;patnáct let, pro celou rodinu. Ano, jmenovali se&nbsp;Křišťálovi. Nebyl to&nbsp;další důkaz, že&nbsp;je&nbsp;správné s&nbsp;nimi navždy rázně zatočit?</span></p>
        </section>
        <section>
          <p class="chunk" data-nb-ref-number="15" data-nb-words="77" data-nb-chars="438"><span class="idea" data-nb-ref-number="15" id="idea15" data-nb-words="77" data-nb-chars="438">Tak se&nbsp;stalo, že&nbsp;jsme s&nbsp;Kristýnkou Křišťálovou bydleli ve&nbsp;stejné ulici. Přistěhovala se&nbsp;ke&nbsp;své pratetě Růžence, babiččině sestře, tři týdny po&nbsp;tom večeru, kdy přišel o&nbsp;život Alík. Slyšela ho&nbsp;zavýt a&nbsp;viděla potom, jak leží před boudou, přestože se&nbsp;babička snažila zakrýt jí&nbsp;pohled tím směrem, když klopýtaly ze&nbsp;vrat ven. Do&nbsp;babičky někdo vrazil? Nebo se&nbsp;to&nbsp;na&nbsp;ni&nbsp;sesouvala maminka? Ota a&nbsp;Filip šli hned za&nbsp;nimi, někdo je&nbsp;vystrčil ze&nbsp;dveří.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>