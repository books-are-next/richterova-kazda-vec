<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="9/ Noční světla, denní přízraky">
    <meta name="apple-mobile-web-app-capable" content="yes">
    <title>9/ Noční světla, denní přízraky</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_014.html">
    <link rel="next" href="./kazda_vec_at_dospeje_na_sve_misto_016.html">
    <meta name="nb-order" content="11">
    <link rel="self" href="kazda_vec_at_dospeje_na_sve_misto_015.html">
    <meta name="nb-identifier" content="richterova-kazda-vec-at-dospeje-na-sve-misto-0f9964a">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1355" data-nb-chars="8759">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="31"><span class="idea" data-nb-ref-number="1" id="idea1" data-nb-words="5" data-nb-chars="31">9/ Noční světla, denní přízraky</span></h1>
        <section>
          <p class="chunk" data-nb-ref-number="2" data-nb-words="176" data-nb-chars="1155"><span class="idea" data-nb-ref-number="2" id="idea2" data-nb-words="176" data-nb-chars="1155">Že&nbsp;spolu úzce souvisí čokoláda v&nbsp;bleděmodrém lesklém staniolu na&nbsp;našem vánočním stromku a&nbsp;pistole ve&nbsp;spodní zásuvce Josefova psacího stolu, jsem pochopil náhle a&nbsp;bolestně teprve čtyři roky po&nbsp;tatínkově smrti. Dvacet let jsme doma v&nbsp;obývacím pokoji&nbsp;– v&nbsp;rohu u&nbsp;okna&nbsp;– dojatě věšeli obligátní ozdoby na&nbsp;stromeček a&nbsp;na pistoli si&nbsp;ani nevzpomněli. Ona tam ale celou tu&nbsp;dobu ležela, dřímala ve&nbsp;spodní zásuvce. Nebo možná ani nedřímala, pozorně sledovala, co&nbsp;se&nbsp;kolem ní&nbsp;děje. Na&nbsp;zdobení stromků se&nbsp;vystřídaly tři generace, prsty ženské, štíhlé a&nbsp;šikovné, mužské, silnější a&nbsp;taky šikovné. Souvislost mezi pistolí a&nbsp;čokoládovými panáčky, autíčky a&nbsp;vláčky (pořád čokoládovými) nám docela unikala, přestože kolekce modravých, kvalitním staniolem potažených figurek se&nbsp;do&nbsp;domácnosti deset let dostávala coby privilegium Lidových milicí. Byla součástí vánoční nadílky, na&nbsp;kterou měl Josef jako člen Lidových milicí právo. Z&nbsp;dětského pohledu mělo otcovo členství v&nbsp;té tajemné organizaci smysl právě proto, že&nbsp;každoročně přinášelo do&nbsp;domu čokoládovou kolekci. Čokoláda byla dobrá, což bylo nepřímým, nevysloveným, leč přesvědčivým důkazem, že&nbsp;dobré musely být i&nbsp;milice.</span></p>
          <p class="chunk" data-nb-ref-number="3" data-nb-words="82" data-nb-chars="528"><span class="idea" data-nb-ref-number="3" id="idea3" data-nb-words="82" data-nb-chars="528">Kristýnka sice nedostávala stříbrnou kolekci značky Orion, to&nbsp;jsem si&nbsp;všiml, ale že&nbsp;musela jít bez panenky, když její pes ležel u&nbsp;vrat prokopnutý nebo přeražený, o&nbsp;tom mi&nbsp;nikdo nic neřekl, ani její babička Anna, která o&nbsp;naší romanticky modravé milicionářské pochoutce dobře věděla. Vždyť jsem se&nbsp;se&nbsp;všemi dětmi bratrsky dělil. Utrhnout si&nbsp;čokoládové autíčko nebo čokoládové kapesní hodinky v&nbsp;barevném staniolu ze&nbsp;stromečku, rozbalit je, rozdělit je&nbsp;na&nbsp;dva díly, ze&nbsp;kterých byly v&nbsp;čokoládovně slepené, přinášelo hebké uspokojení.</span></p>
          <p class="chunk" data-nb-ref-number="4" data-nb-words="94" data-nb-chars="614"><span class="idea" data-nb-ref-number="4" id="idea4" data-nb-words="94" data-nb-chars="614">Pistoli vzal Josef párkrát na&nbsp;výlet někam do&nbsp;přírody, aby s&nbsp;kamarády pro potěšení trénovali střelbu do&nbsp;improvizovaného terče. Střílet je&nbsp;vzrušující, jak jsem zjistil ve&nbsp;škole, když se&nbsp;před maturitou střelba objevila mezi povinnými zkouškami z&nbsp;civilní obrany. Tajemství tatínkovy služební pistole se&nbsp;zjevilo dlouho poté, co&nbsp;zmizely modré vánoční kolekce značky Orion. Co&nbsp;zmizel terč i&nbsp;hodiny občanské a&nbsp;branné výchovy. Zmizel i&nbsp;náš byt, zmizel komunismus, zmizel tatínkův psací stůl, zmizela i&nbsp;jeho služební pistole. Zmizelo i&nbsp;samotné Československo na&nbsp;mapě světa, který se&nbsp;proměnil. A&nbsp;zmizel i&nbsp;tatínek Josef Lazar.</span></p>
          <p class="chunk" data-nb-ref-number="5" data-nb-words="149" data-nb-chars="997"><span class="idea" data-nb-ref-number="5" id="idea5" data-nb-words="149" data-nb-chars="997">Přídavné jméno socialistický mělo pro zasvěcené moc vyjádřit, přivolat, obnažit, určit a&nbsp;označit s&nbsp;naprostou přesností řadu historických jevů, ale zmizeli zasvěcení. Josef byl zasvěcený jen částečně, historicky podmíněně: věřil například v&nbsp;užitečnost chemického zemědělství, na&nbsp;něž byl odborníkem. Tato iluze také zmizela. Služební pistole byla plodem jeho příslušnosti k&nbsp;Lidovým milicím. Zmizely i&nbsp;Lidové milice. V&nbsp;padesátých letech však byly na&nbsp;vrcholu slávy a&nbsp;v&nbsp;Brně, v&nbsp;Pisárkách obsadily rozložitou elegantní vilu se&nbsp;zahradou. Její původní majitelé zmizeli ze&nbsp;světa za&nbsp;války, nedlouho poté, co&nbsp;si&nbsp;na&nbsp;kvalitní kabáty povinně našili žluté hvězdy. Obyvatelé sousední vily zmizeli v&nbsp;uranových dolech po&nbsp;válce. V&nbsp;Pisárkách bylo hodně nádherných vil a&nbsp;jejich majitelé mizeli postupně, za&nbsp;války i&nbsp;po válce. Tou měrou, jak po&nbsp;válce mizeli, množily se&nbsp;socialistické instituce, které se&nbsp;do&nbsp;jejich vil stěhovaly. Stěhovali se&nbsp;do&nbsp;nich s&nbsp;rodinami i&nbsp;soudruzi, kteří dosáhli vysokého postavení v&nbsp;institucích.</span></p>
          <p class="chunk" data-nb-ref-number="6" data-nb-words="190" data-nb-chars="1151"><span class="idea" data-nb-ref-number="6" id="idea6" data-nb-words="190" data-nb-chars="1151">Ozbrojené milicionáře teď kryla strážní budka u&nbsp;vchodu do&nbsp;zahrady a&nbsp;oni z&nbsp;jejího nitra bodře zdravili příchozí. Pod deskou stolu měli tihle vrátní opakovací pušku nebo samopal nebo kulomet, nebo aspoň pistoli. Zdravili srdečně i&nbsp;Josefa, který si&nbsp;do&nbsp;vily chodil jednou za&nbsp;rok pro tu&nbsp;zatracenou vánoční nadílku. Pro pistoli tam šel jednou v&nbsp;životě a&nbsp;jednou za&nbsp;týden chodil pro něco, o&nbsp;čem nemluvil. A&nbsp;já jsem se&nbsp;nezeptal. Chodil si&nbsp;poklábosit s&nbsp;kolegy, nebo se&nbsp;účastnil násilné kolektivizace venkova? Znárodňování továren? Zavírání soukromých dílen? Nudných schůzí, které to&nbsp;všechno odsouhlasily? Nebo pobíhal jednou za&nbsp;půl roku jako blbý v&nbsp;noci někde v&nbsp;polích, protože Lidové milice měly jednou za&nbsp;půl roku branné cvičení? My&nbsp;jsme bydleli ve&nbsp;skromném činžáku patřícím dědicům pana Jehličky a&nbsp;otec o&nbsp;žádné vile určitě nikdy ani nezauvažoval. Že&nbsp;by&nbsp;byl s&nbsp;milicionáři vrazil do&nbsp;chalupy, kde seděla kolem stolu rodina chystající se&nbsp;povečeřet loupané brambory s&nbsp;máslem a&nbsp;s&nbsp;kyselým mlíkem? Můj tatínek! On&nbsp;by&nbsp;přece nikdy nic takového nemohl udělat! Jak je&nbsp;to&nbsp;možné, že&nbsp;tolik věcí nevím. Bože, já&nbsp;to&nbsp;nevím, řekl jsem Marii se&nbsp;zpožděním dlouhým pětatřicet let.</span></p>
        </section>
        <section>
          <p class="chunk" data-nb-ref-number="7" data-nb-words="60" data-nb-chars="425"><span class="idea" data-nb-ref-number="7" id="idea7" data-nb-words="60" data-nb-chars="425">Co&nbsp;vím jistě, je, že&nbsp;vilová čtvrť, kde sídlil hlavní štáb Lidových milicí, zvláštně, překrásně, nezapomenutelně voněla. Nedaleká řeka provoněla vzduch a&nbsp;z&nbsp;dobře ošetřených zahrad vystupoval dech čerstvě pokosené trávy, rozkvetlých šeříků, popínavých růží, zralého ovoce, padajícího listí, zryté prsti, nového sněhu, jarního čúrku vytékajícího z&nbsp;ledové přikrývky. Dvacet let, pořád znovu, s&nbsp;nadějí, jak se&nbsp;střídají roční doby.</span></p>
          <p class="chunk" data-nb-ref-number="8" data-nb-words="251" data-nb-chars="1629"><span class="idea" data-nb-ref-number="8" id="idea8" data-nb-words="251" data-nb-chars="1629">Vánoční nadílka se&nbsp;ve&nbsp;vile odehrávala pod jehličnatým stromem. Nikoliv pod rodinným stromkem, nýbrž pod obrovským smrkem tyčícím se&nbsp;v&nbsp;hale, která měla strop až&nbsp;v&nbsp;prvním patře. Smrku se&nbsp;říkalo jolka, což rusky znamená jedle. Stromy ve&nbsp;škole a&nbsp;vůbec ve&nbsp;státních institucích se&nbsp;systematicky pojmenovávaly po&nbsp;rusky&nbsp;– jolka. Hala, kde stál smrk zvaný jedle, bývala společenským salonem bývalých bohatých majitelů. Milicionářský strom byl absurdně ověšený barvenými papírovými řetězy, ručně vyrobenými podle návodu, který pocházel přímo ze&nbsp;Sovětského svazu. Manželky sovětských vojenských poradců zasvěcovaly manželky jejich českých kolegů, které pak zasvěcovaly funkcionářky strany, které zasvěcovaly učitele a&nbsp;jiné vychovatele. Za&nbsp;jediný advent byla zasvěcena celá společnost. A&nbsp;pak už&nbsp;to&nbsp;šlo jako na&nbsp;drátkách: každý věděl, že&nbsp;je&nbsp;třeba koupit v&nbsp;papírnictví sešitek barevných lepicích papírků, nastříhat je&nbsp;na&nbsp;pravidelné proužky asi deset centimetrů dlouhé a&nbsp;jeden až&nbsp;jeden a&nbsp;půl cm&nbsp;široké: první proužek se&nbsp;olízne na&nbsp;obou koncích a&nbsp;slepí do&nbsp;kroužku, druhý proužek se&nbsp;provlékne prvním kroužkem, opět olízne na&nbsp;obou koncích a&nbsp;slepí, třetí se&nbsp;provlékne druhým, olízne a&nbsp;slepí, a&nbsp;tak dál a&nbsp;tak dál, nekonečné barevné proužky a&nbsp;kroužky, dokud nezískáme velmi dlouhý a&nbsp;velmi olízaný řetěz, kterým se&nbsp;jolka ozdobí. Spoutá. <em>Ja drugój takój strany něznáju, gdě tak vólno dýšeť čelovjék</em>. Byla to&nbsp;mohutná, patetická píseň, ruština se&nbsp;v&nbsp;ní rozpínala a&nbsp;prochvívala dechem z&nbsp;plných plic, přízvučné samohlásky se&nbsp;rozléhaly do&nbsp;dálav a&nbsp;zvaly duše k&nbsp;vzájemnému objetí. Ředitel Nerudík nám tu&nbsp;píseň pouštěl do&nbsp;školního rozhlasu i&nbsp;před vánočními svátky.</span></p>
          <p class="chunk" data-nb-ref-number="9" data-nb-words="91" data-nb-chars="589"><span class="idea" data-nb-ref-number="9" id="idea9" data-nb-words="91" data-nb-chars="589">Řetěz lze libovolně prodlužovat na&nbsp;obou koncích. Velmi dlouhého řetězu se&nbsp;docílí slepením řetězů kratších. Domů si&nbsp;to&nbsp;svinstvo nikdo nepořizoval, ale v&nbsp;každé škole, v&nbsp;každé továrně, na&nbsp;každém pracovišti se&nbsp;jolka vyskytovala a&nbsp;vyskytovat musela. Pach klihovitého lepidla je&nbsp;jedinečný, jako vůně domácího cukroví. Čtyři generace učitelů a&nbsp;žáků trávily ve&nbsp;školách adventní čas lepením pestrých kroužků z&nbsp;barevných lepicích papírů, každý se&nbsp;do&nbsp;toho nějak zamotal anebo to&nbsp;každého nějak omotalo, každý přiložil ruku k&nbsp;dílu. I&nbsp;Kristýnka a&nbsp;její bratři. Chuť lepidla byla po&nbsp;čtyři generace stejná.</span></p>
          <p class="chunk" data-nb-ref-number="10" data-nb-words="119" data-nb-chars="764"><span class="idea" data-nb-ref-number="10" id="idea10" data-nb-words="119" data-nb-chars="764">Barevné gumované papíry už&nbsp;také dávno nenápadně zmizely, historická epocha se&nbsp;změnila, civilizace se&nbsp;proměnila, chuť toho lepidla je&nbsp;však nezapomenutelná a&nbsp;na horním patře až&nbsp;skoro u&nbsp;nosu si&nbsp;ji&nbsp;můžu kdykoliv přivolat. Mám pocit, že&nbsp;to&nbsp;bylo zrovna v&nbsp;době lepení jolkových řetězů, co&nbsp;nám do&nbsp;třídy Nerudík přišel zvěstovat jednu ze&nbsp;zásadních pouček komunistického katechismu: strkat prsty do&nbsp;svěcené vody v&nbsp;kostele se&nbsp;rovná nebezpečnému hazardování se&nbsp;životem, protože nic není tak špinavého jako ta&nbsp;průzračná voda v&nbsp;křtitelnici, číhají v&nbsp;ní bakterie všech možných i&nbsp;nemožných chorob, možná i&nbsp;středověké lepry, protože náboženství je&nbsp;přece přežitkem ze&nbsp;středověku. Do&nbsp;křtitelnic strkají prsty lidé nemocní, a&nbsp;ještě k&nbsp;tomu pověrčiví. Pověrčiví, a&nbsp;ještě k&nbsp;tomu nemocní.</span></p>
          <p class="chunk" data-nb-ref-number="11" data-nb-words="138" data-nb-chars="876"><span class="idea" data-nb-ref-number="11" id="idea11" data-nb-words="138" data-nb-chars="876">Tisíci úst nedbale oslintané řetězy na&nbsp;stromech symbolizovaly tiše, ošklivě, opakovaně, v&nbsp;pestrobarevných klikyhácích a&nbsp;nepochopeně okovy. Leskly se&nbsp;významně a&nbsp;jistě někoho osvítily svou řetězovou povahou, lepkavou esencí a&nbsp;lživou kvintesencí. „Lepit pytlíky“ je&nbsp;stará metafora pro kriminál, my&nbsp;jsme lepili metaforu okovů. A&nbsp;je to&nbsp;eklhaft, řekla babička Anežka, což brněnsko-vídeňsky znamená, že&nbsp;je&nbsp;to&nbsp;nechutné. V&nbsp;dobách, kdy jsme místo vyučování o&nbsp;adventu povinně slintali na&nbsp;řetězy, muklové už&nbsp;nesedávali v&nbsp;celách a&nbsp;nelepili pytlíky: lozili po&nbsp;čtyřech šachtami v&nbsp;uranových dolech. Kristýnčin otec Přemysl Křišťál se&nbsp;raději nechal zabít, než aby lezl pod zem na&nbsp;uran. Možná si&nbsp;ani neuvědomil, co&nbsp;ho&nbsp;čeká, když skočil po&nbsp;bachaři, který se&nbsp;pokusil strčit mu&nbsp;hlavu do&nbsp;záchodové mísy, aby mu&nbsp;ukázal, odkud že&nbsp;má&nbsp;coby nepřítel komunistického ráje na&nbsp;zemi brát v&nbsp;cele vodu na&nbsp;pití.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>