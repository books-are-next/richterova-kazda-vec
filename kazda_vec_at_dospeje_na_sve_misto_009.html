<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="3/ Nebe–peklo–ráj">
    <meta name="apple-mobile-web-app-capable" content="yes">
    <title>3/ Nebe–peklo–ráj</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_008.html">
    <link rel="next" href="./kazda_vec_at_dospeje_na_sve_misto_010.html">
    <meta name="nb-order" content="5">
    <link rel="self" href="kazda_vec_at_dospeje_na_sve_misto_009.html">
    <meta name="nb-identifier" content="richterova-kazda-vec-at-dospeje-na-sve-misto-ef2444b">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2560" data-nb-chars="15439">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="17"><span class="idea" data-nb-ref-number="1" id="idea1" data-nb-words="2" data-nb-chars="17">3/ Nebe–peklo–ráj</span></h1>
        <section>
          <p class="chunk" data-nb-ref-number="2" data-nb-words="170" data-nb-chars="1024"><span class="idea" data-nb-ref-number="2" id="idea2" data-nb-words="170" data-nb-chars="1024">V&nbsp;dětství uloženém pětatřicet let ode dne, kdy jsme se&nbsp;s&nbsp;Marií nastěhovali do&nbsp;domu nad jezerem, jsme já&nbsp;i&nbsp;Kazimír bydleli v&nbsp;Brně, Králově Poli, v&nbsp;útulné vlídné ulici s&nbsp;alejí hlohů a&nbsp;širokým rovným chodníkem ze&nbsp;světlých žulových dlaždic. Auta zajížděla do&nbsp;naší ulice jen výjimečně, silnici dělil od&nbsp;chodníku pruh hlíny, do&nbsp;které nikdo nezasel trávu a&nbsp;taky ji&nbsp;nikdo nezasypal pískem. Díky tomu na&nbsp;něm ležel prach tak jemný, že&nbsp;si&nbsp;dodnes pamatuji, jak příjemně se&nbsp;o&nbsp;něj otíral ukazováček, když jsme hráli kuličky. Před naším domem býval v&nbsp;pruhu hlíny vyrytý panák&nbsp;– sedmidílný obrazec&nbsp;– na&nbsp;hru Nebe–peklo–ráj. Sestával z&nbsp;šesti čtverců rozložených do&nbsp;kříže a&nbsp;z&nbsp;jednoho kruhu svisle rozděleného na&nbsp;dvě polokoule jako lidský mozek. Bylo to&nbsp;schéma lidské postavy a&nbsp;zároveň to&nbsp;byl labyrint. Hieroglyf lidské existence i&nbsp;nebeská konstelace skládající se&nbsp;ze&nbsp;sedmi planet v&nbsp;osudovém seskupení. Nebe–peklo–ráj jsme hrávali s&nbsp;mým bratrem Martinem, s&nbsp;Lucií, s&nbsp;Kristýnkou, která bydlela v&nbsp;sousedním domě, a&nbsp;s&nbsp;Otou a&nbsp;Filipem, jejími bratry.</span></p>
          <p class="chunk" data-nb-ref-number="3" data-nb-words="153" data-nb-chars="920"><span class="idea" data-nb-ref-number="3" id="idea3" data-nb-words="153" data-nb-chars="920">Čas se&nbsp;v&nbsp;našem útlém nekonečném dětství dělil na&nbsp;tři doby: před válkou, za&nbsp;války a&nbsp;po válce. Za&nbsp;války bylo peklo, před válkou nebe. Očistec dětská hra nebrala na&nbsp;vědomí. My&nbsp;jsme žili v&nbsp;ráji, protože jsme si&nbsp;mohli hrát bez dozoru před domem a&nbsp;kromě toho jsme měli ještě taky krásnou zahradu. Ukrývala se&nbsp;před cizími zraky v&nbsp;zadním traktu rodinných domků jako v&nbsp;nitru pohádkových perských paláců. V&nbsp;zahradě rostly meruňkové stromy, rybíz, angrešt, rebarbora a&nbsp;někdy i&nbsp;jahody. Pískoviště pro děti bylo pod lískou a&nbsp;lemovaly je&nbsp;keře obrovských červených pivoněk. Hned u&nbsp;vchodu do&nbsp;zahrady byl modře vykachlíkovaný bazén se&nbsp;třemi exotickými tújemi na&nbsp;jedné straně a&nbsp;záhonem červených tulipánů na&nbsp;druhé. Dokud jsem byl úplně malý a&nbsp;chodil do&nbsp;zahrady s&nbsp;maminkou, plavaly v&nbsp;bazénu červené rybičky. Z&nbsp;okrouhlé huby velké kamenné ryby, kterou držel hlavou nahoru nad bazénem nahatý kamenný klouček, stříkala tenkrát do&nbsp;nádrže voda.</span></p>
        </section>
        <section>
          <p class="chunk" data-nb-ref-number="4" data-nb-words="230" data-nb-chars="1295"><span class="idea" data-nb-ref-number="4" id="idea4" data-nb-words="230" data-nb-chars="1295">Kazimír bydlel až&nbsp;na&nbsp;rohu naší ulice a&nbsp;Slovanského náměstí ve&nbsp;vysokém činžáku zvaném spořitelňák. Viděl z&nbsp;okna, jak skáčeme před domem, a&nbsp;přišel se&nbsp;podívat, co&nbsp;je&nbsp;to&nbsp;za&nbsp;hru. Ukusoval z&nbsp;krajíce chleba se&nbsp;sádlem a&nbsp;s&nbsp;plnou pusou se&nbsp;smál, když jsem první kolo prohrál. Jeho jméno mi&nbsp;připadalo nepěkné, ale nikdo se&nbsp;mu&nbsp;neposmíval, Kazimíra v&nbsp;naší ulici všichni znali, protože byl o&nbsp;rok nebo o&nbsp;dva starší než my&nbsp;a&nbsp;chodil si&nbsp;hrát, kam ho&nbsp;napadlo. Našel si&nbsp;svůj kamínek jako každý a&nbsp;pochopil, že&nbsp;se&nbsp;musí postupně trefovat do&nbsp;jednotlivých polí, od&nbsp;nejbližšího dole až&nbsp;po&nbsp;dvě polokoule, které možná znamenají hlavu, možná ráj. Kdo se&nbsp;netrefí do&nbsp;správného pole nebo mu&nbsp;kamínek uvízne na&nbsp;čáře, ten nesmí příští kolo hrát. Když kamínek dopadne správně, musí člověk po&nbsp;jedné noze doskákat z&nbsp;planety na&nbsp;planetu a&nbsp;nesmí se&nbsp;přitom opřít o&nbsp;druhou nohu, nesmí ani šlápnout na&nbsp;čáru, musí udržet rovnováhu a&nbsp;sehnout se&nbsp;pro kamínek v&nbsp;místě, kde jeho osudový hod skončil. Až&nbsp;v&nbsp;nejvyšší sféře může dopadnout na&nbsp;obě nohy. Tam se&nbsp;skokem otočí a&nbsp;po jedné zas dorazí zpátky do&nbsp;výchozí pozice. Kdo cestou nevypadne ze&nbsp;hry, má&nbsp;právo na&nbsp;ráj. Kdo spadne nebo špatně dohodí, odchází do&nbsp;pekla. Nikdo ale není diskvalifikovaný navždycky, jen na&nbsp;jedno kolo, a&nbsp;kol jsme obyčejně hráli pět. Začínalo se&nbsp;pokaždé znovu, s&nbsp;novým osudem.</span></p>
        </section>
        <section>
          <p class="chunk" data-nb-ref-number="5" data-nb-words="367" data-nb-chars="2200"><span class="idea" data-nb-ref-number="5" id="idea5" data-nb-words="367" data-nb-chars="2200">Dům patřil panu řediteli Jehličkovi. Vídali jsme ho&nbsp;málo, protože skoro nevycházel. Ve&nbsp;tváři měl napsáno, že&nbsp;je&nbsp;člověk statečný a&nbsp;velký. Taky to&nbsp;bylo vidět v&nbsp;tváři lidí, kteří ho&nbsp;znali dlouho, hlavně za&nbsp;války. Bylo jich hodně v&nbsp;Králově Poli, v&nbsp;Brně, a&nbsp;určitě i&nbsp;jinde, a&nbsp;my jsme nebydleli jenom v&nbsp;jeho domě, ale taky v&nbsp;jeho životě. Měli jsme ho&nbsp;rádi, hlavně maminka, která nikdy nezapomněla připomenout, co&nbsp;kdo za&nbsp;války udělal dobrého. Válka byla vyrytá do&nbsp;zdí domů a&nbsp;do paměti dospělých, připomínala se&nbsp;všude, například v&nbsp;zásuvce prádelníku, kde měla babička Jarmila uloženou kvalitní předválečnou látku na&nbsp;sako a&nbsp;na kabát. Byla to&nbsp;látka od&nbsp;pana ředitele Jehličky, kterému před válkou patřila malá textilka. Ukryl těch látek za&nbsp;války větší množství, ještě než do&nbsp;Brna vtrhli vojáci wehrmachtu, a&nbsp;prodával je&nbsp;pak na&nbsp;černém trhu nacistickým pohlavárům. Za&nbsp;utržené peníze podporoval rodiny vězněných a&nbsp;popravených: to&nbsp;byl jeho chytrý fígl, jeho odboj, jeho statečný, ušlechtilý čin. Babička Jarmila, která byla za&nbsp;války ještě docela mladá a&nbsp;moc krásná, mu&nbsp;při tom pomáhala. Roznášela peníze a&nbsp;pašovala potraviny z&nbsp;venkova do&nbsp;města. Na&nbsp;mouku, mák a&nbsp;sádlo si&nbsp;našila hadrové pytlíky, plnila je&nbsp;a&nbsp;vázala si&nbsp;je&nbsp;na&nbsp;tělo pod šaty: něco na&nbsp;břicho, něco na&nbsp;boky, něco snad i&nbsp;na prsa. Byla hubená jako všichni Češi za&nbsp;války, a&nbsp;tak s&nbsp;tou moučnou vycpávkou vypadala jako plnoštíhlá Němka. Gestapáci si&nbsp;mysleli, že&nbsp;je&nbsp;z&nbsp;jejich árijského rodu, když je&nbsp;tak dobře živená a&nbsp;vznosná, a&nbsp;se zálibou se&nbsp;po&nbsp;ní&nbsp;ohlíželi. Ona se&nbsp;tvářila nepřístupně a&nbsp;důležitě. Když mi&nbsp;to&nbsp;moje matka Věra vyprávěla, měla o&nbsp;svou matku Jarmilu ještě pořád strach, přestože válka už&nbsp;přece nebyla. Zároveň Jarmilu obdivovala, protože na&nbsp;tu&nbsp;ilegální činnost, za&nbsp;kterou byl trest smrti, se&nbsp;oblékala tak elegantně, jak se&nbsp;Věře v&nbsp;poválečných dobách nikdy nepodařilo. Blonďaté vlasy naondulovala, nasadila parádní klobouk se&nbsp;síťkou přes oči, vytáhla ze&nbsp;skříně krokodýlí kabelku a&nbsp;nalíčila si&nbsp;rty. Všechny ty&nbsp;pohádkové předválečné doplňky po&nbsp;Jarmile chovala Věra v&nbsp;krabici od&nbsp;čajového másla, měla tam i&nbsp;krajkový vějíř a&nbsp;pramen platinových vlasů, upomínku na&nbsp;svatební cestu jejích rodičů do&nbsp;Benátek. Babičkou se&nbsp;měla Jarmila stát mnohem později, po&nbsp;válce.</span></p>
          <p class="chunk" data-nb-ref-number="6" data-nb-words="94" data-nb-chars="537"><span class="idea" data-nb-ref-number="6" id="idea6" data-nb-words="94" data-nb-chars="537">Za&nbsp;války se&nbsp;o&nbsp;elegantní odbojářskou Jarmilu všichni báli, nejvíc její muž Ferda. Věra, která tenkrát byla ještě skoro holka, si&nbsp;s&nbsp;hrůzou představovala, co&nbsp;by&nbsp;se&nbsp;stalo, kdyby se&nbsp;nějaký pytlík s&nbsp;moukou protrhnul. Jarmilu by&nbsp;v&nbsp;tu chvíli zahalil bílý moučný oblak, mouka by&nbsp;se&nbsp;z&nbsp;ní hrnula jako vařící kaše v&nbsp;pohádce Hrnečku, vař; i&nbsp;černý mák by&nbsp;se&nbsp;sypal a&nbsp;nebyl k&nbsp;zastavení, skoro by&nbsp;zvonil o&nbsp;dlažbu jako černý písek na&nbsp;mořském břehu dýmající sopky, sádlo by&nbsp;se&nbsp;hrůzou rozpustilo a&nbsp;nadělalo skvrny na&nbsp;hedvábných šatech jemně skořicové barvy.</span></p>
        </section>
        <section>
          <p class="chunk" data-nb-ref-number="7" data-nb-words="91" data-nb-chars="544"><span class="idea" data-nb-ref-number="7" id="idea7" data-nb-words="91" data-nb-chars="544">Katastrofa přišla, ale pohádce se&nbsp;nepodobala ani trochu. Dědečka Ferdu zatklo gestapo ve&nbsp;vlaku do&nbsp;Prahy. Trvalo to&nbsp;tři dny, než se&nbsp;Jarmila dopátrala, že&nbsp;je&nbsp;v&nbsp;Praze v&nbsp;Pečkárně a&nbsp;že ho&nbsp;tam gestapo mučí. Však byl členem tajné protinacistické organizace, stejně jako pan ředitel Jehlička. I&nbsp;jeho stihla pohroma, v&nbsp;posledním roce války ho&nbsp;udal gestapu jeden jeho zaměstnanec. Fízl. Esesáci si&nbsp;pro Jehličku přijeli v&nbsp;noci a&nbsp;odvezli do&nbsp;Kounicových kolejí v&nbsp;Brně. Pan Jehlička nikoho neprozradil, ani když mu&nbsp;zpřeráželi žebra a&nbsp;topili ho&nbsp;v&nbsp;ledové vodě.</span></p>
          <p class="chunk" data-nb-ref-number="8" data-nb-words="144" data-nb-chars="874"><span class="idea" data-nb-ref-number="8" id="idea8" data-nb-words="144" data-nb-chars="874">Ferda i&nbsp;pan ředitel Jehlička se&nbsp;po&nbsp;válce vrátili domů. Byla to&nbsp;radost živá až&nbsp;do&nbsp;mého dětství, přestože pan Jehlička skoro nechodil a&nbsp;musel na&nbsp;kolečkové křeslo. Po&nbsp;komunistickém převratu mu&nbsp;textilku vzali, byla znárodněna, ale nemocný pán si&nbsp;z&nbsp;toho nic nedělal, však co&nbsp;by&nbsp;dělal s&nbsp;fabrikou, když je&nbsp;teď mrzák. Hlavně že&nbsp;válka už&nbsp;není a&nbsp;snad víckrát ani nebude, říkal Věře a&nbsp;své dceři Hance, která s&nbsp;Jarmilou roznášela ty&nbsp;sáčkované potraviny na&nbsp;těle a&nbsp;v&nbsp;podprsence peníze rodinám popravených a&nbsp;deportovaných. Jehličkovi bydleli v&nbsp;druhém patře, my&nbsp;v&nbsp;prvním, dohromady s&nbsp;Ferdou a&nbsp;Jarmilou. Pamatuji si, že&nbsp;děda s&nbsp;babičkou měli v&nbsp;ložnici starou vyřezávanou venkovskou postel, vystlanou předválečnými peřinami. Moji rodiče spali na&nbsp;slamníku na&nbsp;zemi, než jim děda Ferda nechal udělat moderní manželskou postel. My&nbsp;jsme s&nbsp;Martinem měli dětský pokoj, kuchyň a&nbsp;jídelna byly společné.</span></p>
          <p class="chunk" data-nb-ref-number="9" data-nb-words="80" data-nb-chars="473"><span class="idea" data-nb-ref-number="9" id="idea9" data-nb-words="80" data-nb-chars="473">Věra věřila, že&nbsp;po&nbsp;válce už&nbsp;se&nbsp;všichni budeme mít líp a&nbsp;líp. I&nbsp;pan ředitel Jehlička si&nbsp;to&nbsp;myslel. První, co&nbsp;udělal, bylo, že&nbsp;zavolal zahradního architekta a&nbsp;v&nbsp;zadním traktu založili zahradu s&nbsp;ovocnými stromy, pivoňkami, bazénkem a&nbsp;tak dál, jak jsem povídal. I&nbsp;podloubí s&nbsp;popínavými růžičkami tam udělali, i&nbsp;záhony jahod pro děti. Pan ředitel vlastnoručně zasíval kopr, aby ho&nbsp;bylo dost do&nbsp;kyselé polívky, kterou měl ze&nbsp;všeho jídla nejraději, s&nbsp;bramborami a&nbsp;utopeným vejcem.</span></p>
        </section>
        <section>
          <p class="chunk" data-nb-ref-number="10" data-nb-words="83" data-nb-chars="503"><span class="idea" data-nb-ref-number="10" id="idea10" data-nb-words="83" data-nb-chars="503">Narodil jsem se, když komunistické milice převzaly v&nbsp;zemi moc, od&nbsp;které si&nbsp;slibovalo mír a&nbsp;spravedlnost mnoho lidí, včetně mého otce Josefa. Slibovali si&nbsp;to&nbsp;s&nbsp;takovou potřebou a&nbsp;nadějí, že&nbsp;se&nbsp;ani nepodívali, do&nbsp;čeho to&nbsp;vlastně lezou. Viděli hroznou válku za&nbsp;sebou a&nbsp;oslnivý pruh světla svítající šťastné budoucnosti před sebou, a&nbsp;v&nbsp;tom pruhu běželi jako zajíci na&nbsp;noční silnici v&nbsp;kuželu reflektorů. První událost, která mohla Josefa přesvědčit, že&nbsp;se&nbsp;mýlí, se&nbsp;týkala právě našeho pana ředitele Jehličky.</span></p>
          <p class="chunk" data-nb-ref-number="11" data-nb-words="191" data-nb-chars="1250"><span class="idea" data-nb-ref-number="11" id="idea11" data-nb-words="191" data-nb-chars="1250">Někdo zlý Jehličku pomluvil, že&nbsp;se&nbsp;za&nbsp;války obohatil, protože prodával Němcům látky ze&nbsp;své fabričky. Náš světlý, vlídný dům tou zprávou potemněl. Josef dokonce položil správnou otázku: Nebyl to&nbsp;ten stejný fízl, co&nbsp;ho&nbsp;za&nbsp;války udal gestapu? Všichni si&nbsp;to&nbsp;mysleli, ale dokázat to&nbsp;nemohli. Jarmila šla pana ředitele hájit k&nbsp;soudu. Hedvábné šaty si&nbsp;na&nbsp;sebe nevzala, jen bavlněné, protože po&nbsp;válce trochu přibrala, zato byly její nové šaty červené: Kde by&nbsp;bral peníze na&nbsp;pomoc rodinám, kdyby neměl ty&nbsp;látky, řekla nahlas, velmi nahlas před lidovým, lidově demokratickým soudem a&nbsp;nikdo se&nbsp;neodvážil jí&nbsp;odpovědět. Jehličkovic brýlatá Hanka na&nbsp;soud přitáhla dvě papundeklové krabice od&nbsp;desetikilového balení margarínu, plné děkovných dopisů od&nbsp;lidí, kterým pan ředitel pomohl. K&nbsp;tomu velkou obálku lékařských vysvědčení, jak mu&nbsp;SS&nbsp;při mučení v&nbsp;Kouničkách zpřeráželi žebra, zničili ledviny podchlazením, nakopli játra, vykloubili rameno, když visel celý den od&nbsp;stropu za&nbsp;ruce, zdeformovali kyčle následkem revmatismu z&nbsp;podchlazení a&nbsp;při výslechu vyrazili zuby, ale on&nbsp;nikoho neprozradil. Díky tomu se&nbsp;podařilo, že&nbsp;pana ředitele Jehličku na&nbsp;kolečkovém křesle se&nbsp;špatně srostlými zlomeninami a&nbsp;zničenými ledvinami lidový soud neodsoudil za&nbsp;kolaboraci s&nbsp;nacisty.</span></p>
          <p class="chunk" data-nb-ref-number="12" data-nb-words="71" data-nb-chars="459"><span class="idea" data-nb-ref-number="12" id="idea12" data-nb-words="71" data-nb-chars="459">Pan ředitel si&nbsp;dal s&nbsp;dědou Ferdou na&nbsp;oslavu téhle spravedlnosti výjimečně štamprli domácí slivovice, ale dlouho se&nbsp;ti&nbsp;dva staří domlácení pánové neradovali. Netrvalo ani dva roky, a&nbsp;ve výkladní skříni masny na&nbsp;Husitské ulici se&nbsp;objevil plakát s&nbsp;fotografií usmívajícího se&nbsp;a&nbsp;ještě docela mladého, předválečného, nezmučeného, žoviálního pana Jehličky. Pod fotografií byl nápis: Válečný keťas a&nbsp;kapitalista. Nic horšího se&nbsp;v&nbsp;té době o&nbsp;dobrém člověku nedalo říct.</span></p>
          <p class="chunk" data-nb-ref-number="13" data-nb-words="127" data-nb-chars="771"><span class="idea" data-nb-ref-number="13" id="idea13" data-nb-words="127" data-nb-chars="771">Pan Jehlička se&nbsp;nechal před ten plakát odvézt. Kolečkové křeslo k&nbsp;masně dotlačila Hanka. Před krámem se&nbsp;starý pán vysoukal z&nbsp;vozíku, došel k&nbsp;výkladní skříni a&nbsp;začal v&nbsp;ní studovat svoji mladistvou fotografii a&nbsp;pod ní&nbsp;rudým písmem vytištěná urážlivá slova keťas a&nbsp;kapitalista. Dlouhé minuty na&nbsp;ten sprostý, udavačský, lživý nápis zíral zesláblýma očima, až&nbsp;spatřil ve&nbsp;skle výkladní skříně vedle své fotky z&nbsp;mládí svou vlastní, současnou, vrásčitou, strhanou a&nbsp;užaslou tvář. Za&nbsp;ní&nbsp;mohl vidět záda lidí stojících v&nbsp;krámě frontu na&nbsp;koňský salám nebo na&nbsp;kližky. Pan ředitel utkvěl očima na&nbsp;fláku masa, který visel na&nbsp;háku řezníkovi za&nbsp;zády, ale červená najednou nebyla k&nbsp;rozeznání od&nbsp;černé. Bolest ledvin a&nbsp;revma taky přestal rozlišovat. Pro pana Jehličku toho dne vyhasl svět.</span></p>
          <p class="chunk" data-nb-ref-number="14" data-nb-words="86" data-nb-chars="517"><span class="idea" data-nb-ref-number="14" id="idea14" data-nb-words="86" data-nb-chars="517">Zevnitř masny ho&nbsp;první uviděl řezník pan Kostelecký, protože stál čelem k&nbsp;němu, za&nbsp;pultem. Kostelecký ztuhl, fronta udělala čelem vzad a&nbsp;místo na&nbsp;poloprázdný pult upřela zraky na&nbsp;pana Jehličku, jak tam o&nbsp;sobě čte. Všichni ho&nbsp;znali, nikdo nic neřekl, celá Husitská ulice ztichla a&nbsp;statečný pan Jehlička, který na&nbsp;mučení nic neprozradil, hlasitě zavzlykal. Museli to&nbsp;slyšet všichni, i&nbsp;ti, kdo koukali z&nbsp;oken protějšího činžáku, i&nbsp;ti, kteří bydleli za&nbsp;rohem, i&nbsp;ti, kteří tam zrovna nebyli. I&nbsp;nenarození to&nbsp;museli slyšet.</span></p>
          <p class="chunk" data-nb-ref-number="15" data-nb-words="143" data-nb-chars="843"><span class="idea" data-nb-ref-number="15" id="idea15" data-nb-words="143" data-nb-chars="843">Hanka otce vší silou vtlačila zpátky na&nbsp;vozík a&nbsp;rachotivě spěchala domů. Od&nbsp;toho dne pan Jehlička z&nbsp;domu už&nbsp;nikdy nevyšel, nenechal se&nbsp;vyvézt, jen na&nbsp;zahradu se&nbsp;párkrát dobelhal, aby se&nbsp;s&nbsp;ní rozloučil. Taky za&nbsp;naším dědou zašel a&nbsp;dlouho spolu mluvili v&nbsp;kuchyni. Ferda hned druhý den po&nbsp;vyvěšení ostudného udání došel dopáleně na&nbsp;nějaký úřad nebo výbor a&nbsp;taky do&nbsp;té&nbsp;masny se&nbsp;vydal, rozčílil se&nbsp;tam a&nbsp;hulákal, co&nbsp;to&nbsp;vyvěšují za&nbsp;pomluvy. Proč očerňují statečného pána? Měli by&nbsp;mu&nbsp;dát vyznamenání za&nbsp;statečnost, za&nbsp;zásluhy, za&nbsp;mír! Sotva Ferdinand Kopřiva zvýšil hlas, zákazníci čekající na&nbsp;kabanos se&nbsp;vytratili. To&nbsp;jsme nevěšeli my, to&nbsp;sem přišli vylepit z&nbsp;národního výboru, vysvětlil Ferdovi šeptem vyděšený Kostelecký. Ferda nekulhal, chodil rychle, s&nbsp;rukama za&nbsp;zády, jeho smrt číhala na&nbsp;mozkovou mrtvici a&nbsp;od toho dne už&nbsp;nemusela čekat dlouho.</span></p>
          <p class="chunk" data-nb-ref-number="16" data-nb-words="159" data-nb-chars="973"><span class="idea" data-nb-ref-number="16" id="idea16" data-nb-words="159" data-nb-chars="973">O&nbsp;pár týdnů později národní výbor Kosteleckému krám znárodnil a&nbsp;vedle pomlouvačného letáku na&nbsp;Jehličku vylepili další čtyři veřejná udání: podepsán „jménem pracujícího lidu“ někdo nečitelný. Pan Kostelecký se&nbsp;z&nbsp;řezníka stal přes noc kopáčem, to&nbsp;však neznamenalo, že&nbsp;mezi pracující lid patří. Znamenalo to&nbsp;naopak, že&nbsp;mezi pracující lid této země nepatří a&nbsp;patřit nikdy nebude a&nbsp;nesmí. Maminka Věra ho&nbsp;viděla, jak s&nbsp;partou cikánů hloubí novou kanalizaci na&nbsp;rohu Slovanského náměstí. Z&nbsp;výkopu mu&nbsp;koukala jen hlava. Ferda seběhl na&nbsp;ulici a&nbsp;šel ho&nbsp;pozdravit, postavil se&nbsp;na&nbsp;kraj chodníku na&nbsp;rohu a&nbsp;volal nahlas, jak nejvíc uměl, ale bývalý řezník ani hlavu nezvedl. Asi měsíc nato přijeli pro ředitele Jehličku rozhrkaným autem nějací venkovští příbuzní a&nbsp;on navždycky zmizel, snad prý ve&nbsp;starém domku v&nbsp;Letovicích, kde se&nbsp;narodil. Od&nbsp;těch časů se&nbsp;bazén v&nbsp;jeho zahradě každým rokem zmenšoval a&nbsp;vyprazdňoval, až&nbsp;byl docela šedý, malý a&nbsp;pustý. Branku mezitím někdo zavřel na&nbsp;klíč.</span></p>
          <p class="chunk" data-nb-ref-number="17" data-nb-words="58" data-nb-chars="372"><span class="idea" data-nb-ref-number="17" id="idea17" data-nb-words="58" data-nb-chars="372">Minulost se&nbsp;nás dotýkala velkými bolestmi, omítky domů byly hustě popsané střepinami z&nbsp;bomb a&nbsp;ostrými sprškami ze&nbsp;samopalů, ale mé&nbsp;dětství bylo šťastné. Navíc jsem byl prvních čtrnáct let života přesvědčený, že&nbsp;svět, ve&nbsp;kterém žiji, je&nbsp;spravedlivý. Jedna věc neplyne mechanicky z&nbsp;druhé. Dědu Ferdinanda, pana Jehličku, a&nbsp;dokonce i&nbsp;pana Kosteleckého mám navždycky v&nbsp;paměti.</span></p>
        </section>
        <section>
          <p class="chunk" data-nb-ref-number="18" data-nb-words="70" data-nb-chars="423"><span class="idea" data-nb-ref-number="18" id="idea18" data-nb-words="70" data-nb-chars="423">Zahrady mezi domy byly od&nbsp;sebe oddělené, ale ulice patřila všem. Však jsme se&nbsp;díky tomu poprvé setkali s&nbsp;Kazimírem. Toho rána, kdy Kazimír podnikl cestu na&nbsp;Hády autobusem a&nbsp;já uviděl cizí pohled ve&nbsp;zpětném zrcátku na&nbsp;cestě nad jezerem, jsme si&nbsp;jeden na&nbsp;druhého nevzpomněli. Ale kdybychom byli oba pozornější, mohli jsme si&nbsp;všimnout, že&nbsp;společná minulost ožívá. A&nbsp;že poslední jednání chystá budoucnost, kde se&nbsp;znovu setkáme.</span></p>
        </section>
        <section>
          <p class="chunk" data-nb-ref-number="19" data-nb-words="241" data-nb-chars="1444"><span class="idea" data-nb-ref-number="19" id="idea19" data-nb-words="241" data-nb-chars="1444">V&nbsp;těch dobách, kdy děti hrály Nebe–peklo–ráj a&nbsp;pan ředitel Jehlička navždycky zmizel ze&nbsp;svého domu a&nbsp;ze své zahrady, hranici mezi Československem a&nbsp;západní Evropou netvořila zeď. Ta&nbsp;vyrostla v&nbsp;Berlíně až&nbsp;v&nbsp;roce 1961. Hranici naší země tvořily tři řady plotů postavených z&nbsp;kůlů. Mezi kůly se&nbsp;pnuly ostnaté dráty. V&nbsp;roce 1953 byla střední stěna zátarasu opatřena tzv. nástražnými vodiči. (Tuto přesnou zprávu zveřejní čtvrtletník pro krajany České listy v&nbsp;roce 2006.) Nástražné vodiče byly napojené na&nbsp;transformátor, který do&nbsp;nich pouštěl napětí dva až&nbsp;šest tisíc voltů. Kvůli hospodárnosti se&nbsp;proud pouštěl zejména v&nbsp;noci nebo při zhoršené viditelnosti, to&nbsp;se&nbsp;lidé pokoušeli přejít na&nbsp;druhou stranu nejčastěji. V&nbsp;letech 1952 až&nbsp;1957 byla na&nbsp;některých místech zřízena ještě taky minová pole. Mrtví se&nbsp;v&nbsp;lese na&nbsp;Šumavě utajovali líp než ve&nbsp;městě Berlíně, už&nbsp;proto, že&nbsp;zakázané pohraniční pásmo bylo široké několik set metrů a&nbsp;směly se&nbsp;v&nbsp;něm procházet jen hlídky se&nbsp;samopaly a&nbsp;cvičenými vlčáky. Mužů střežících hranice bylo osmnáct tisíc včetně velitelského sboru. Jak jsem se&nbsp;přes ty&nbsp;hranice dostal z&nbsp;Československa do&nbsp;Itálie a&nbsp;postupně až&nbsp;do&nbsp;ústavu pro duševně výstřední pacienty, se&nbsp;trpělivý čtenář dozví v&nbsp;pravý čas. Předem jen řeknu, že&nbsp;jsem se&nbsp;neplazil minovým polem a&nbsp;že jsem nepřelézal ostnatý drát. Vlastně jsem o&nbsp;to nemusel nijak zvlášť usilovat, abych se&nbsp;dostal do&nbsp;Říma, byl to&nbsp;můj osud, v&nbsp;Římě jsem se&nbsp;měl setkat s&nbsp;Marií a&nbsp;s&nbsp;Benjaminem.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>