<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="28/ Státní tajemství">
    <meta name="apple-mobile-web-app-capable" content="yes">
    <title>28/ Státní tajemství</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_033.html">
    <link rel="next" href="./kazda_vec_at_dospeje_na_sve_misto_035.html">
    <meta name="nb-order" content="30">
    <link rel="self" href="kazda_vec_at_dospeje_na_sve_misto_034.html">
    <meta name="nb-identifier" content="richterova-kazda-vec-at-dospeje-na-sve-misto-ef2444b">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2134" data-nb-chars="13347">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_033.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="20"><span class="idea" data-nb-ref-number="1" id="idea1" data-nb-words="3" data-nb-chars="20">28/ Státní tajemství</span></h1>
        <section>
          <p class="chunk" data-nb-ref-number="2" data-nb-words="111" data-nb-chars="655"><span class="idea" data-nb-ref-number="2" id="idea2" data-nb-words="111" data-nb-chars="655">Tank dojel do&nbsp;hlavního města, ale cestu z&nbsp;Brna do&nbsp;Prahy si&nbsp;Alexej nepamatuje, jako by&nbsp;v&nbsp;tanku ani neseděl, jako by&nbsp;nevěděl, kdo je, ani kdo je&nbsp;Lucie a&nbsp;Jurij. Jako by&nbsp;zapomněl, že&nbsp;je&nbsp;malíř. Nezajímalo ho, jak se&nbsp;jmenují kamarádi a&nbsp;že se&nbsp;scházejí v&nbsp;Malé Sadové. Ani jméno té&nbsp;báby, která mu&nbsp;místo pasu zařídila vojenskou službu u&nbsp;tankistů, už&nbsp;není důležité. K&nbsp;lidskému vědomí se&nbsp;probírá teprve ve&nbsp;chvíli, když k&nbsp;němu dolehne rozhořčené volání. Kolem tanku se&nbsp;strhla mela, demonstrace, manifestace, upalování čarodějnic. Průzorem uviděl lidi v&nbsp;lehkém letním oblečení: něco křičeli, snad rusky, snad česky, Alexej jim moc nerozuměl, ale dobře věděl, co&nbsp;říkají.</span></p>
          <p class="chunk" data-nb-ref-number="3" data-nb-words="71" data-nb-chars="384"><span class="idea" data-nb-ref-number="3" id="idea3" data-nb-words="71" data-nb-chars="384">Co&nbsp;tady děláte? My&nbsp;vás tu&nbsp;nechceme, my&nbsp;chceme svobodně žít! Tak nějak to&nbsp;znělo a&nbsp;muselo znít. Tank stál na&nbsp;velkém náměstí v&nbsp;Praze, Alexej ho&nbsp;viděl na&nbsp;fotkách i&nbsp;v&nbsp;nějakém filmu, a&nbsp;teď ho&nbsp;vidí z&nbsp;tanku. Střílelo se&nbsp;před chvílí, fasáda velké budovy vévodící náměstí je&nbsp;plná děr po&nbsp;salvách z&nbsp;kulometů, ale lidé kolem nemají žádné zbraně. Nedaleko stojí vyhořelý tank. Kdo s&nbsp;kým tady válčí?</span></p>
          <p class="chunk" data-nb-ref-number="4" data-nb-words="33" data-nb-chars="214"><span class="idea" data-nb-ref-number="4" id="idea4" data-nb-words="33" data-nb-chars="214">Po&nbsp;dvou hodinách dostal velitel rozkaz připojit se&nbsp;ke&nbsp;koloně směřující k&nbsp;periferii, jiná kolona přijížděla. Alexej sledoval, jak komandír kouká do&nbsp;mapy. Zastřelil by&nbsp;mě, kdybych se&nbsp;pokusil na&nbsp;příští zastávce utéct?</span></p>
          <p class="chunk" data-nb-ref-number="5" data-nb-words="197" data-nb-chars="1241"><span class="idea" data-nb-ref-number="5" id="idea5" data-nb-words="197" data-nb-chars="1241">Někdo by&nbsp;ho&nbsp;určitě zastřelil, daleko by&nbsp;nedoběhl, kde nebyly tanky, byly obrněné vozy, střelci s&nbsp;prsty na&nbsp;spouštích. Když kolona zastavila a&nbsp;muži začali vylézat ze&nbsp;zasmrádlých kabin, protahovat si&nbsp;nohy a&nbsp;myslet na&nbsp;pořádné jídlo, dostali rozkaz naskákat do&nbsp;vojenských náklaďáků. Na&nbsp;letištní ploše čekalo nákladní letadlo, do&nbsp;kterého poklusem nalezli, natlačili se&nbsp;na&nbsp;sebe a&nbsp;nepřipoutali. Letadlo letělo kamsi k&nbsp;Uralu, určitě na&nbsp;východ od&nbsp;Moskvy, a&nbsp;když přistálo na&nbsp;malém vojenském letišti, museli nalézt zase do&nbsp;náklaďáků. Rozkazy zněly jako pro zajatce, jako pro odsouzence, jako pro deportované. Čím zřejmější bylo, že&nbsp;směřují na&nbsp;východ, tím bylo pravděpodobnější, že&nbsp;je&nbsp;to&nbsp;na&nbsp;Sibiř. Uniformy měli zválené, Alexejův komandír vypadal, že&nbsp;by&nbsp;teď taky utekl, kdyby bylo kam a&nbsp;jak, ale přestoupil s&nbsp;ostatními na&nbsp;vlak. Malými okénky viděli, jak časný je&nbsp;podzim v&nbsp;sibiřské tajze a&nbsp;jak nevýslovně krásný, což bohužel nebudou mít komu vyprávět. Hlavně nebudou nikomu vyprávět, že&nbsp;v&nbsp;Československu neviděli žádné vojáky, jen civilisty, kteří se&nbsp;s&nbsp;nimi pokoušeli diskutovat rusky. Děsným přízvukem, ale jinak docela rozumně. A&nbsp;ti, co&nbsp;přišli v&nbsp;noci bušit do&nbsp;tanku, byli jenom civilisté. Kromě Alexeje se&nbsp;z&nbsp;toho transportu na&nbsp;Sibiř vrátilo dvacet mužů.</span></p>
          <p class="chunk" data-nb-ref-number="6" data-nb-words="40" data-nb-chars="222"><span class="idea" data-nb-ref-number="6" id="idea6" data-nb-words="40" data-nb-chars="222">Prý se&nbsp;po&nbsp;nich slehla zem: kdo mluvil s&nbsp;Čechy, ten zmizel, toho už&nbsp;nikdy nikdo neviděl, ani rodina, ani přátelé. Určitě ne&nbsp;ti&nbsp;noví známí v&nbsp;Československu, kterým strčili do&nbsp;ruky lístky, na&nbsp;které napsali své jméno a&nbsp;adresu.</span></p>
          <p class="chunk" data-nb-ref-number="7" data-nb-words="74" data-nb-chars="376"><span class="idea" data-nb-ref-number="7" id="idea7" data-nb-words="74" data-nb-chars="376">Tak se&nbsp;mluvilo u&nbsp;Lazarů i&nbsp;u&nbsp;Karafiátů a&nbsp;po Brně, Lucie se&nbsp;ty&nbsp;zlé zprávy taky dozvěděla. Jurijovi řekla pevným hlasem do&nbsp;očí: „Tvůj otec se&nbsp;vrátí a&nbsp;najde nás.“ Nebo my&nbsp;jeho. Stalo se&nbsp;to&nbsp;až&nbsp;za&nbsp;tři roky, ale stalo, protože se&nbsp;to&nbsp;mělo stát. Lucie se&nbsp;s&nbsp;Jurijem ještě před zimou odstěhovala k&nbsp;otci do&nbsp;Vídně a&nbsp;nám stačí vědět, že&nbsp;Alexej tam jednoho dne přistane v&nbsp;letadle z&nbsp;Helsinek.</span></p>
        </section>
        <section>
          <p class="chunk" data-nb-ref-number="8" data-nb-words="108" data-nb-chars="698"><span class="idea" data-nb-ref-number="8" id="idea8" data-nb-words="108" data-nb-chars="698">Skutečné státní tajemství svěřil Josefovi o&nbsp;čtyři roky později Honza, kterého otec v&nbsp;rodinném kruhu označoval výrazem „jeden kolega“. Honza Josefa nepozval do&nbsp;Moskvy, nýbrž na&nbsp;procházku ke&nbsp;Kníničské přehradě. Josef jel na&nbsp;schůzku podle Honzových pokynů sám, řídil auto pomalu a&nbsp;opatrně jako o&nbsp;pohřbu. Přemýšlel, co&nbsp;udělá, až&nbsp;se&nbsp;dozví, že&nbsp;za&nbsp;chvíli vypukne bakteriologická válka. Nebo že&nbsp;má&nbsp;být použito nervových plynů. Myšlenky škobrtaly a&nbsp;rozplývaly se, umíraly na&nbsp;nervový plyn s&nbsp;předstihem, podléhaly zběsilým virům a&nbsp;padaly mu&nbsp;pod kola jako mrtví ptáci. Honza se&nbsp;na&nbsp;Josefa mohl spolehnout, mohl mu&nbsp;prozradit jakékoliv tajemství. Takových kamarádů má&nbsp;člověk za&nbsp;život pramálo. Vlastně jen jednoho.</span></p>
          <p class="chunk" data-nb-ref-number="9" data-nb-words="46" data-nb-chars="287"><span class="idea" data-nb-ref-number="9" id="idea9" data-nb-words="46" data-nb-chars="287">Josef se&nbsp;znal s&nbsp;Honzou dvacet let, ale setkávali se&nbsp;jen výjimečně. Vlastně o&nbsp;jejich přátelství nikdo ani nevěděl. Sblížili se, když nad Soběšicemi pročesávali lesy obsazené sabotéry. Dělali to&nbsp;dvakrát do&nbsp;roka. Tři dlouhé dny branného cvičení Lidových milicí, vždycky na&nbsp;jaře a&nbsp;na podzim.</span></p>
          <p class="chunk" data-nb-ref-number="10" data-nb-words="85" data-nb-chars="553"><span class="idea" data-nb-ref-number="10" id="idea10" data-nb-words="85" data-nb-chars="553">Pravda je, že&nbsp;se&nbsp;v&nbsp;lesích u&nbsp;Soběšic neskrývali sabotéři, a&nbsp;oni také lesy nepročesávali. Cvičení Lidových milicí se&nbsp;však konalo pravidelně každý rok a&nbsp;za každého počasí; Honza s&nbsp;Josefem pochodili lesem, poseděli v&nbsp;mlází a&nbsp;čas od&nbsp;času vystřelili do&nbsp;kmene stromu před sebou ze&nbsp;služebního revolveru, aby vystříleli dva zásobníky nabité slepými patronami. Vysílali přitom omluvné úsměvy k&nbsp;nebi, o&nbsp;jehož duchovní obyvatelnosti měli pořád své ateistické pochybnosti. Přitom v&nbsp;nich narůstaly pochybnosti ještě větší a&nbsp;týkaly se&nbsp;branného cvičení Lidových milicí.</span></p>
          <p class="chunk" data-nb-ref-number="11" data-nb-words="214" data-nb-chars="1271"><span class="idea" data-nb-ref-number="11" id="idea11" data-nb-words="214" data-nb-chars="1271">Mysleli si&nbsp;totiž oba, že&nbsp;branné cvičení je&nbsp;formalita, fraška, zbytečnost, holá štrapác, děsná blbost. Kulaci jsou už&nbsp;dvacet let vyvlastněni, kapitalisti se&nbsp;u&nbsp;nás nevyskytují, leda v&nbsp;kriminále, sabotéři přecházejí hranice snad někde na&nbsp;Šumavě. U&nbsp;Soběšic přece ani žádné hranice nejsou, nikdy nebyly a&nbsp;pravděpodobně ani nebudou. Navíc bylo cvičení Lidových milicí každým rokem namáhavější a&nbsp;s&nbsp;každým kilem, které jim za&nbsp;rok přibylo na&nbsp;váze, taky nebezpečnější. Deset let se&nbsp;Honza s&nbsp;Josefem osahávali tykadly myšlenek a&nbsp;citů: první rok se&nbsp;shodli na&nbsp;tom, že&nbsp;je&nbsp;blbost chodit po&nbsp;lesích, kde se&nbsp;nikdo neskrývá, a&nbsp;hrát si&nbsp;na&nbsp;vojenskou rojnici. Druhý rok se&nbsp;shodli na&nbsp;tom, že&nbsp;je&nbsp;blbost nesednout si&nbsp;do&nbsp;křoví a&nbsp;nepočkat, až&nbsp;bude konec cvičení. Třetí rok se&nbsp;shodli na&nbsp;tom, že&nbsp;je&nbsp;blbost pořádat vojenská cvičení pro milicionáře, kteří jsou teď staří páprdové a&nbsp;cestou lesem funí a&nbsp;riskují infarkt. Čtvrtý rok si&nbsp;v&nbsp;náznacích ujasnili, že&nbsp;i&nbsp;kdyby v&nbsp;lese sabotéři byli, nebudou po&nbsp;nich přece střílet, leda do&nbsp;vzduchu. Protože slovo sabotér v&nbsp;lese u&nbsp;Soběšic nic neznamená a&nbsp;možná ani na&nbsp;Šumavě neznamená to, co&nbsp;stojí ve&nbsp;slovníku, protože kdo chce přejít hranice, není žádný sabotér. „Copak chcu být vrah?“ řekl pomalu a&nbsp;potichu první milicionář do&nbsp;tmy. „Ani já&nbsp;nechcu,“ odpověděl druhý.</span></p>
          <p class="chunk" data-nb-ref-number="12" data-nb-words="81" data-nb-chars="489"><span class="idea" data-nb-ref-number="12" id="idea12" data-nb-words="81" data-nb-chars="489">Pátý rok zjistili, že&nbsp;sabotéři jsou pravděpodobně oni sami. Tajně. A&nbsp;přišlo jim to&nbsp;k&nbsp;smíchu. Tajně leželi v&nbsp;mlází a&nbsp;se zájmem koukali na&nbsp;hvězdnou oblohu nad sebou. Pod dojmem nebeské klenby možná, nebo z&nbsp;nevysvětlitelné vzájemné důvěry, vyprávěli si&nbsp;na&nbsp;pokračování o&nbsp;své odpovědné práci, kterou vykonávají pro dobro země. Doufejme. Dobré účely, kvůli kterým se&nbsp;světily zlé prostředky, se&nbsp;v&nbsp;hlavách ukrytých v&nbsp;křoví u&nbsp;Soběšic pod vesmírným nebem rok od&nbsp;roku, víc a&nbsp;víc podobaly účelům zlým.</span></p>
          <p class="chunk" data-nb-ref-number="13" data-nb-words="92" data-nb-chars="579"><span class="idea" data-nb-ref-number="13" id="idea13" data-nb-words="92" data-nb-chars="579">Ukrývali se&nbsp;v&nbsp;mlází, aby na&nbsp;ně&nbsp;nenarazily jiné dvoučlenné nebo trojčlenné hlídky obtloustlých chlápků. Mladí mezi nimi nebyli. Po&nbsp;deset let se&nbsp;lesy proměňovaly, stromy rostly, mlází řídla, rašily nové porosty, přibývalo ostrého ostružiní. Vyhledali pokaždé novou skrýš. O&nbsp;tajném cvičení nemluvili se&nbsp;svými ženami ani s&nbsp;rodiči, s&nbsp;dětmi ani s&nbsp;nejbližšími kamarády. Josef o&nbsp;tom nemluvil ani s&nbsp;Jardou, Olínkem a&nbsp;Pepou, nic neřekl, ani když si&nbsp;šli zastřílet z&nbsp;milicionářského revolveru do&nbsp;toho stejného lesa v&nbsp;Soběšicích. Dělali si&nbsp;terče, stříleli do&nbsp;plechovek a&nbsp;bavili se&nbsp;jako kluci.</span></p>
          <p class="chunk" data-nb-ref-number="14" data-nb-words="199" data-nb-chars="1347"><span class="idea" data-nb-ref-number="14" id="idea14" data-nb-words="199" data-nb-chars="1347">Nikdo nesměl vědět, kam Josef a&nbsp;Honza jezdí, a&nbsp;nikdo se&nbsp;nesměl dozvědět, že&nbsp;to&nbsp;tajné cvičení je&nbsp;holá kravina. Jejich soumilicionáři na&nbsp;tom možná byli podobně, seděli však pod jiným křovím. Možná, že&nbsp;v&nbsp;branné cvičení nevěřil ani velitel. Čekal vždycky za&nbsp;svítání pod strání, kterou jednotka milicionářů od&nbsp;večera do&nbsp;rána pročesávala nepročesávala. Přísným hlasem zavelel nástup milicionářskému mužstvu, své ozbrojené ruce lidu, nositelům služebních pistolí zastupujících srp a&nbsp;kladivo ve&nbsp;službách dělníků a&nbsp;rolníků. Milicionáři se&nbsp;řadili do&nbsp;dvojstupu a&nbsp;v&nbsp;mléčném světle svítání působili jako objemní, přerostlí pionýři z&nbsp;Kulidu. Podávali hlášení o&nbsp;splněném úkolu. Co&nbsp;to&nbsp;bylo za&nbsp;úkol, nikdo přesně nevěděl a&nbsp;vědět ani nechtěl, avšak hlášení o&nbsp;něm bylo nejzávažnější částí cvičení. Muži v&nbsp;maskovacích mundúrech narovnávali hřbety a&nbsp;zatahovali vyboulené břuchy. Lokty nenápadně zadržovali gatě klouzající tíhou revolveru a&nbsp;nedojedené snídaně v&nbsp;kapsách. Velitel kladně zhodnotil připravenost Lidových milicí, jejichž úkolem je&nbsp;hájit socialistický tábor, světový mír a&nbsp;ještě asi deset položek, jejichž institucionální názvy dokázal vyjmenovat automaticky a&nbsp;bez přeřeknutí v&nbsp;každou denní i&nbsp;noční dobu. I&nbsp;za svítání po&nbsp;branném cvičení, které trávil ve&nbsp;služebním autě na&nbsp;zadním sedadle pod pokrývkou. Milicionáři měli tváře soustředěné a&nbsp;mysl docela jinde.</span></p>
        </section>
        <section>
          <p class="chunk" data-nb-ref-number="15" data-nb-words="165" data-nb-chars="1051"><span class="idea" data-nb-ref-number="15" id="idea15" data-nb-words="165" data-nb-chars="1051">Honza na&nbsp;Josefa čekal u&nbsp;Šulákovic hospody a&nbsp;byl smrtelně vážný. Oba muži už&nbsp;byli dědečci a&nbsp;na milicionářské cvičení dávno přestali dostávat povolání. Na&nbsp;čokoládové kolekce zapomněli docela. Šulákovic hospoda byla zavřená, protože bylo po&nbsp;sezoně, pro jistotu však dělali, jako že&nbsp;se&nbsp;neznají. Honza mlčky scházel ke&nbsp;koupališti a&nbsp;Josef ho&nbsp;po&nbsp;chvíli zpovzdálí napodobil. Došli až&nbsp;na&nbsp;břeh, kam nebylo od&nbsp;hospody vidět. Nikdo za&nbsp;nimi dolů nešel, ale teoreticky se&nbsp;mohl na&nbsp;cestě kdykoliv někdo objevit. Teprve těsně u&nbsp;vody se&nbsp;Honza zastavil a&nbsp;počkal, až&nbsp;k&nbsp;němu Josef nenápadně přistoupí. Jako by&nbsp;sbírali houby nebo venčili psy, tak nějak vypadali zdálky dva staří pánové, když zvolna postupovali bok po&nbsp;boku vlhkým soumrakem podél pustého břehu nepříliš průzračné vodní nádrže. Slavné dny nejkulatějšího zadku na&nbsp;světě brněnská přehrada už&nbsp;nepamatovala, ani naděje, které v&nbsp;sobě nesly zástupy za&nbsp;tím zadkem se&nbsp;vinoucí. (Nebyly to&nbsp;naděje spojené s&nbsp;tělesnými požitky, byly to&nbsp;naděje na&nbsp;něco dokonalého, krásného, nepošpiněného, dokonce možná Bohem stvořeného.)</span></p>
          <p class="chunk" data-nb-ref-number="16" data-nb-words="27" data-nb-chars="155"><span class="idea" data-nb-ref-number="16" id="idea16" data-nb-words="27" data-nb-chars="155">Za&nbsp;pár let bude koupání zakázáno, protože voda byla léto od&nbsp;léta zelenější. Když do&nbsp;ní&nbsp;člověk vlezl, měl plavky jak od&nbsp;špenátu a&nbsp;riskoval všelijaké nemoci.</span></p>
        </section>
        <section>
          <p class="chunk" data-nb-ref-number="17" data-nb-words="67" data-nb-chars="446"><span class="idea" data-nb-ref-number="17" id="idea17" data-nb-words="67" data-nb-chars="446">Josef musel Honzovi šeptem slíbit, že&nbsp;bude mlčet jako hrob. „Že se&nbsp;vůbec ptáš,“ řekl trochu uraženě. „To víš, že&nbsp;se&nbsp;můžeš spolehnout.“ A&nbsp;Honza promluvil. Prozradil státní tajemství. Josefovi se&nbsp;na&nbsp;okamžik ulevilo, protože po&nbsp;prvních slovech pochopil, že&nbsp;bakteriologická válka momentálně vypuknout nemá, ani použití nervových plynů není v&nbsp;dohledu. Otázka nukleární války nespadala do&nbsp;jeho oboru, ani do&nbsp;Honzova. Tajemství se&nbsp;týkalo dětského mléka.</span></p>
          <p class="chunk" data-nb-ref-number="18" data-nb-words="119" data-nb-chars="785"><span class="idea" data-nb-ref-number="18" id="idea18" data-nb-words="119" data-nb-chars="785">Dětské mléko obsahuje škodlivé látky. Stopy dioxinu nebo nějaký antiparazitní prevít. Nebo nějaké patogenní mikroby. Ano, jde o&nbsp;sušené mléko Sonart, monopolní výrobce i&nbsp;prodejce národní podnik Sonart. Jiné nemáme. Informace přísně tajná, utajená v&nbsp;zájmu strany a&nbsp;vlády a&nbsp;tak dál. (V&nbsp;zájmu svazu, vzoru, lidu, tábora, budoucnosti, i&nbsp;v&nbsp;zájmu proletářů, kteří se&nbsp;už&nbsp;spojili, propojili, spářili, rozmnožili, zrušili.) Ve&nbsp;všech zemích. Nebo jen v&nbsp;našem táboře? Nikdo tady už&nbsp;nevěří na&nbsp;proletáře a&nbsp;zejména ne&nbsp;na&nbsp;šťastnou budoucnost. (Tak budoucnost už&nbsp;máme šťastně za&nbsp;sebou, začal říkat Jarda Karafiát.) Přesto, totiž proto, je&nbsp;nutné utajit, že&nbsp;dětské mléko je&nbsp;vysoce nebezpečné. Nějací kojenci na&nbsp;to&nbsp;odešli. Exitovali, jak říkají lékaři, kteří jsou zavázáni profesionálním mlčením. Opravdu?</span></p>
          <p class="chunk" data-nb-ref-number="19" data-nb-words="116" data-nb-chars="757"><span class="idea" data-nb-ref-number="19" id="idea19" data-nb-words="116" data-nb-chars="757">Utajení bylo nutné zejména v&nbsp;zájmu bezpečí, zejména bezpečí Honzy. I&nbsp;v&nbsp;zájmu Josefa samotného, který byl čerstvým dědečkem. Ano, několik novorozeňat umřelo a&nbsp;tato zpráva je&nbsp;nejtajnější. Honza byl chemik a&nbsp;mikrobiolog, spolupracoval také v&nbsp;tajných záležitostech s&nbsp;ministerstvem zdravotnictví. Josef ho&nbsp;nedávno potkal ve&nbsp;městě a&nbsp;pochlubil se&nbsp;fotografiemi vnučky. Nemluvňátka nasávají z&nbsp;dudlíku, když mají hlad. Netuší, že&nbsp;v&nbsp;mléku můžou být jedy. Kvůli šílené ostudě, kterou by&nbsp;celá aféra způsobila. Mezinárodně. Vždyť jsme země s&nbsp;nejmenší novorozeneckou úmrtností na&nbsp;světě. Nebo skoro. Výroba je&nbsp;zastavena, ale nesmí dojít k&nbsp;panice. Zásoby vadného mléka jsou v&nbsp;prodeji, ale prý už&nbsp;se&nbsp;to&nbsp;začíná stahovat. Bude trvat nějakou dobu, než se&nbsp;vyrobí něco zaručeného.</span></p>
        </section>
        <section>
          <p class="chunk" data-nb-ref-number="20" data-nb-words="79" data-nb-chars="505"><span class="idea" data-nb-ref-number="20" id="idea20" data-nb-words="79" data-nb-chars="505">Dosah působení sonartu se&nbsp;možná projeví po&nbsp;delším čase a&nbsp;bude probíhat v&nbsp;každém organismu jinak. V&nbsp;sedmdesátých letech čekal dioxin na&nbsp;svou světovou premiéru v&nbsp;italském Sevesu. Italské ministerstvo zdravotnictví si&nbsp;v&nbsp;roce 1976 objedná u&nbsp;Mariiny sestry Sofie překlad českých lékařských článků o&nbsp;účincích dioxinu v&nbsp;nějaké naší fabričce, kde došlo k&nbsp;maléru. Pojednávané případy končí bez výjimky konstatováním: smrt. Strana a&nbsp;vláda daly přednost domáckému řešení podle hesla: Co&nbsp;si&nbsp;kdo uvaří, to&nbsp;si&nbsp;taky sní.</span></p>
          <p class="chunk" data-nb-ref-number="21" data-nb-words="60" data-nb-chars="405"><span class="idea" data-nb-ref-number="21" id="idea21" data-nb-words="60" data-nb-chars="405">Josef nebyl připravený na&nbsp;tajemství tak bezprostředně spojené s&nbsp;pětiměsíční holčičkou uloženou v&nbsp;prádelním koši v&nbsp;obýváku, do&nbsp;kterého se&nbsp;prozatím nastěhoval Martin s&nbsp;manželkou Květou, než dostanou byt. „Myslím, že&nbsp;je&nbsp;snadnější mlčet o&nbsp;bakteriologické válce, před kterou není obrany, než o&nbsp;dětském mléku,“ řekl Honzovi. „Nedá se&nbsp;nic dělat,“ připomněl Honza cize. „Namísto mléka dávejte děcku rýžový odvar.“</span></p>
          <p class="chunk" data-nb-ref-number="22" data-nb-words="147" data-nb-chars="907"><span class="idea" data-nb-ref-number="22" id="idea22" data-nb-words="147" data-nb-chars="907">Honza zůstal stát u&nbsp;vody ve&nbsp;tmě, Josef se&nbsp;rychle vrátil k&nbsp;autu zaparkovanému u&nbsp;Šulákovic zimně zavřené hospody. Cestou domů se&nbsp;zastavil ve&nbsp;čtvrti, kde ho&nbsp;nikdo neznal, a&nbsp;koupil v&nbsp;samoobsluze pět kilo rýže. Holčička ležela v&nbsp;opentleném koši. Josef postavil doprostřed pokoje pětikilovou tašku. Honza nedovolil otázky Josefovi, Josef nedovolil otázky synovi, snaše ani ženě. Kromě nich se&nbsp;nikdo na&nbsp;světě nesmí dozvědět, že&nbsp;se&nbsp;dítě bude krmit a&nbsp;dokrmovat jen a&nbsp;pouze a&nbsp;výlučně rýžovým odvarem. Nikdy výrobkem značky Sonart. „Kdyby se&nbsp;někdo ptal, řekneme, že&nbsp;je&nbsp;alergická na&nbsp;mléko,“ upřesnil ještě Josef dědeček. Snacha Květa musela slíbit, že&nbsp;nic neřekne nikomu, ani přítelkyním, které mají miminka. I&nbsp;syn Martin musel slíbit, že&nbsp;nic neřekne přátelům, kteří mají miminka. Skoro všichni jejich přátelé měli miminka, jak už&nbsp;to&nbsp;v&nbsp;jeden čas života bývá. Martin a&nbsp;Květa v&nbsp;parku vyděšeně nahlíželi do&nbsp;cizích kočárků.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_035.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>