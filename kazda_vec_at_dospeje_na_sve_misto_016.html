<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="10/ Pokusy o&nbsp;ráj">
    <meta name="apple-mobile-web-app-capable" content="yes">
    <title>10/ Pokusy o&nbsp;ráj</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_015.html">
    <link rel="next" href="./kazda_vec_at_dospeje_na_sve_misto_017.html">
    <meta name="nb-order" content="12">
    <link rel="self" href="kazda_vec_at_dospeje_na_sve_misto_016.html">
    <meta name="nb-identifier" content="richterova-kazda-vec-at-dospeje-na-sve-misto-0f9964a">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2556" data-nb-chars="15580">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="16"><span class="idea" data-nb-ref-number="1" id="idea1" data-nb-words="4" data-nb-chars="16">10/ Pokusy o&nbsp;ráj</span></h1>
        <section>
          <p class="chunk" data-nb-ref-number="2" data-nb-words="103" data-nb-chars="587"><span class="idea" data-nb-ref-number="2" id="idea2" data-nb-words="103" data-nb-chars="587">Ještě nedávno lidé věřili, že&nbsp;někde na&nbsp;zemi musí ráj být. Koncem šestnáctého století například pramenil v&nbsp;ráji Nil. Český šlechtic Kryštof Harant cestoval za&nbsp;těch časů z&nbsp;Prahy do&nbsp;Svaté země i&nbsp;do Egypta a&nbsp;mínil se&nbsp;přesvědčit, jak se&nbsp;to&nbsp;s&nbsp;Nilem má. Nabral vody z&nbsp;řeky a&nbsp;ochutnal. Napil se&nbsp;obřadně a&nbsp;jistě i&nbsp;pořádně, protože na&nbsp;cestě zakusil žízeň. Voda byla čistá, čirá, svěží, žízeň zahnala jako v&nbsp;Bibli. Kryštof Harant byl muž vzdělaný, talentovaný a&nbsp;zodpovědný, nezapsal by&nbsp;do&nbsp;svého cestopisu žádný nesmysl. Po&nbsp;chuti poznal rajský původ té&nbsp;vody a&nbsp;tak se&nbsp;za&nbsp;svatou zprávu osobně zaručil.</span></p>
          <p class="chunk" data-nb-ref-number="3" data-nb-words="118" data-nb-chars="708"><span class="idea" data-nb-ref-number="3" id="idea3" data-nb-words="118" data-nb-chars="708">Ve&nbsp;dvacátém století byly prameny všech řek známé a&nbsp;zmapované a&nbsp;žádný už&nbsp;nevyvěral v&nbsp;ráji, protože ráj zmizel i&nbsp;z&nbsp;těch nejodlehlejších koutů na&nbsp;zemi a&nbsp;přestal být. Ztratil i&nbsp;prestiž: zaprvé v&nbsp;našem prázdném nebi žádný ráj existovat nemohl a&nbsp;snad ani nesměl, zadruhé, pokud by&nbsp;se&nbsp;přesto vyskytoval (například v&nbsp;Dantově Božské komedii nebo v&nbsp;Komenského Labyrintu), byl nudný a&nbsp;zbytečný. Ani ve&nbsp;škole jsme ty&nbsp;pasáže číst nemuseli (nebo snad nesměli?). Proč taky, když mnohem zajímavější a&nbsp;lepší ráj měl brzy vzniknout na&nbsp;zemi. A&nbsp;ne tak naivně jako za&nbsp;časů Kryštofa Haranta, nýbrž vědecky a&nbsp;hlavně marxisticky. Taky leninisticky, a&nbsp;dokonce stalinisticky, aspoň v&nbsp;prvních časech krvavé a&nbsp;hladové cesty k&nbsp;tomu cíli.</span></p>
          <p class="chunk" data-nb-ref-number="4" data-nb-words="78" data-nb-chars="511"><span class="idea" data-nb-ref-number="4" id="idea4" data-nb-words="78" data-nb-chars="511">S&nbsp;Josefovou pomocí směřovala poválečná lidově demokratická, socialistická a&nbsp;budoucně komunistická moc nezadržitelně k&nbsp;vyšší a&nbsp;vyšší produkci zeleniny, obilí a&nbsp;brambor, než kolik v&nbsp;původním čili primitivním ráji mohlo kdy růst, ovoce nevyjímaje. Josef si&nbsp;byl jistý, že&nbsp;se&nbsp;díky jeho úsilí budou rodit plodiny mnohem chutnější, zdravější a&nbsp;hlavně v&nbsp;mnohem větším množství, než stvořil kdysi jakýsi dnes už&nbsp;dávno svržený Bůh. Který byl nejspíš asociál, protože Eden fungoval pouze pro dva, hada a&nbsp;anděly nepočítaje.</span></p>
          <p class="chunk" data-nb-ref-number="5" data-nb-words="417" data-nb-chars="2601"><span class="idea" data-nb-ref-number="5" id="idea5" data-nb-words="417" data-nb-chars="2601">Náš ráj měl fungovat pro miliony a&nbsp;snad i&nbsp;pro miliardy. Není vyloučeno, že&nbsp;kdyby se&nbsp;byl Kryštof Harant narodil v&nbsp;první polovině dvacátého století, také by&nbsp;pracoval na&nbsp;velkém revolučním díle a&nbsp;toužil, aby plody půdy bohatě stačily pro všechny. Tím chci říct, že&nbsp;můj otec Josef byl muž skoro stejně vážený a&nbsp;zodpovědný jako Kryštof Harant. Z&nbsp;celého srdce zasvětil život tomu velkému cíli, aby nikdo neumíral hladem. Byl, jak už&nbsp;jsem řekl, fytopatolog čili rostlinolékař. Ovoce budoucího ráje pěstované ve&nbsp;velkém a&nbsp;pomocí nejlepších chemických preparátů však neochutnal, proto po&nbsp;chuti nepoznal, že&nbsp;v&nbsp;tom někde musí být chyba. Ta&nbsp;se&nbsp;zřetelně projevila na&nbsp;chuti a&nbsp;na vůni až&nbsp;tak o&nbsp;čtvrt století později, kdy už&nbsp;Josef nebyl šéfem výzkumného agronomického ústavu, nýbrž řadovým členem JZD. Z&nbsp;ústavu i&nbsp;z&nbsp;partaje byl vyloučen, protože nesouhlasil s&nbsp;vojenskou okupací země, ale to&nbsp;už&nbsp;bylo příliš pozdě, nadýchal se&nbsp;v&nbsp;laboratoři a&nbsp;na zkušebních pozemcích herbicidů, antiparazitních postřiků a&nbsp;podobných sajrajtů přes snesitelnou míru. Chemické chuti si&nbsp;však nikdo nevšiml, nebyli jsme odkázáni na&nbsp;družstevní výrobu ani na&nbsp;státní distribuci, protože doma bylo vždycky dost jahod, třešní, angreštu, rybízu, jablek, hrušek, švestek a&nbsp;ořechů z&nbsp;Ferdinandovy zahrady, od&nbsp;sousedů a&nbsp;ze zahrady Jehličkovy. O&nbsp;tu se&nbsp;Josef ve&nbsp;volných chvilkách taky aspoň trochu staral. Stačilo mu&nbsp;vyjít na&nbsp;balkon a&nbsp;rozhlédnout se&nbsp;po&nbsp;korunách stromů&nbsp;– a&nbsp;už věděl, která práce nejvíc spěchá. Meruňky kvetou a&nbsp;potřebovaly by&nbsp;obrýt, řekl jednoho vlahého, slunečného jarního odpoledne, které v&nbsp;zadním traktu našeho domu ráj něžně připomínalo. Vrátil se&nbsp;z&nbsp;nějaké schůze dřív než obvykle a&nbsp;cítil se&nbsp;slavnostně. Martin uvařil kafíčko, usadili jsme se&nbsp;na&nbsp;balkoně v&nbsp;předválečných proutěných židličkách po&nbsp;Jarmile a&nbsp;natočili bledé tváře teplému sluníčku. Věra položila na&nbsp;rozkládací stolek voňavý, z&nbsp;trouby ještě teplý štrúdl s&nbsp;náplní z&nbsp;našich jablek, nastrouhaných a&nbsp;zavařených na&nbsp;podzim. Prosypala je&nbsp;ořechy, které byly taky z&nbsp;naší zahrady, a&nbsp;vůně té&nbsp;zázračně dobré věci přinášela ujištění, že&nbsp;svět přece jenom dobrý je. Z&nbsp;křehkých bělostných korun meruněk k&nbsp;nám stoupala na&nbsp;hmotě nezávislá síla, jakou snad mají andělé. Hanka je&nbsp;v&nbsp;Letovicích u&nbsp;otce, řekla Věra, a&nbsp;klíč od&nbsp;zahrady mi&nbsp;zapomněla nechat. Josef byl rád, že&nbsp;může posedět v&nbsp;kruhu rodinném, rozvalil se&nbsp;v&nbsp;křesílku jak kocour, ale hned zas narovnal hřbet a&nbsp;rozložitá ramena. Na&nbsp;srdci měl důvěrnou a&nbsp;přitom slavnostní a&nbsp;ohromnou informaci pocházející z&nbsp;výboru komunistického odboru pro zemědělství a&nbsp;ochranu rostlin. (Z&nbsp;té schůze, která se&nbsp;výjimečně nevlekla do&nbsp;večera, jak bývalo zvykem.)</span></p>
          <p class="chunk" data-nb-ref-number="6" data-nb-words="52" data-nb-chars="326"><span class="idea" data-nb-ref-number="6" id="idea6" data-nb-words="52" data-nb-chars="326">Zprávy ze&nbsp;schůze si&nbsp;podle stranické disciplíny měl nechávat pro sebe, ale nám se&nbsp;svěřit musel, nebo spíš chtěl a&nbsp;potřeboval. Však to&nbsp;dnes byla věc obzvlášť dobrá a&nbsp;obecně prospěšná. Historická a&nbsp;zásadní. Týkala se&nbsp;právě ráje. Josef ztišil hlas, aby ji&nbsp;žádné nepovolané ucho neuslyšelo: „Můžeme uživit všechny lidi,“ zvěstoval.</span></p>
        </section>
        <section>
          <p class="chunk" data-nb-ref-number="7" data-nb-words="263" data-nb-chars="1659"><span class="idea" data-nb-ref-number="7" id="idea7" data-nb-words="263" data-nb-chars="1659">Pokaždé, když přišel Josef z&nbsp;práce domů a&nbsp;pověsil kabát na&nbsp;věšák, naplnila se&nbsp;předsíň ostrým pachem preparátů. Měl jsem ten jedovatý smrad rád, totiž měl jsem rád tatínka, smrad jsem vítal jen proto, že&nbsp;znamenal, že&nbsp;máme Josefa doma, protože Josef doma moc nebýval a&nbsp;jeho přítomnost odpoledne byla jako nečekaná slavnost. Z&nbsp;Josefa vyzařovalo světlo a&nbsp;teplo, kterého přibývalo tím víc, čím silněji si&nbsp;představoval krásné věci, které z&nbsp;jeho práce vzejdou pro budoucnost. Josef přál svou štědrou duší dobré jídlo celému lidstvu, dnešnímu i&nbsp;budoucímu, komunistickému i&nbsp;kapitalistickému, vždyť sám rád jedl a&nbsp;vždycky litoval, že&nbsp;dobrých věcí je&nbsp;na&nbsp;stole spíš poskrovnu. Taky nepochyboval, že&nbsp;plán strany a&nbsp;vlády na&nbsp;rajské ovoce pro světovou populaci není nepodložený, byť lidí na&nbsp;světě závratně přibývá. Že&nbsp;je&nbsp;dokonce vědecký. Však proč by&nbsp;ohromujících výkonů měli dosahovat jen úderníci a&nbsp;stachanovci v&nbsp;socialistických továrnách? Zázraků mohou dosáhnout i&nbsp;rolníci na&nbsp;polích díky tomu, že&nbsp;se&nbsp;brzy začnou ve&nbsp;velkém vyrábět herbicidy, nitráty, hormony a&nbsp;jiné preparáty zaručující nevídanou sklizeň. Preparáty zkoušel v&nbsp;laboratoři a&nbsp;měl tím neřádem nasáklé sako, kabát a&nbsp;kalhoty, začátkem padesátých let ještě i&nbsp;klobouk. Taky játra, střeva a&nbsp;plíce, ale to&nbsp;jsme netušili, ani Věra, která tolik dbala o&nbsp;zdravou stravu. Taky jsme netušili, ani Josef, ani soudruzi na&nbsp;schůzi kromě jakéhosi tajemníka to&nbsp;netušili, že&nbsp;ta&nbsp;dobrá zpráva o&nbsp;nedalekém nasycení všeho lidstva má&nbsp;za&nbsp;hlavní úkol přehlušit děs z&nbsp;hrubého násilí, kterého se&nbsp;milice dopustily na&nbsp;sedlácích, když je&nbsp;vyháněly z&nbsp;usedlostí, aby půdu i&nbsp;statky zabrala jednotná zemědělská družstva. Ta&nbsp;se&nbsp;teď postarají o&nbsp;ráj.</span></p>
          <p class="chunk" data-nb-ref-number="8" data-nb-words="135" data-nb-chars="883"><span class="idea" data-nb-ref-number="8" id="idea8" data-nb-words="135" data-nb-chars="883">Za&nbsp;spravedlivé nasycení lidstva bojoval Josef coby ředitel ústavu obětavě a&nbsp;nekompromisně. Sněť a&nbsp;plíseň jsou nebezpečné, křičel z&nbsp;plných plic. A&nbsp;také: „Nemocné potraviny&nbsp;– nemocní lidé!“ Skandoval a&nbsp;zaříkával, prosil a&nbsp;poroučel. Obracel se&nbsp;přitom v&nbsp;duchu na&nbsp;celé lidstvo a&nbsp;zároveň konkrétně na&nbsp;jakéhosi nejapného okresního hygienika, který ho&nbsp;každý měsíc nejmíň dvakrát rozlítil doběla. Lepší postřik než hlad! Hygienik nechtěl rozumět a&nbsp;opakoval rozčileně: „Jedy jsou jedy, soudruhu inženýre, ty&nbsp;já&nbsp;vám tady nemůžu schválit.“ Neschválil, a&nbsp;přece přišly do&nbsp;výroby. Pravda je, že&nbsp;postřiky proti sněti a&nbsp;plísni hlíz, cibulí, semen, jader, ovoce i&nbsp;zrní se&nbsp;vyráběly na&nbsp;Východě i&nbsp;na Západě, komunisticky i&nbsp;kapitalisticky, bez Josefova přičinění a&nbsp;všude je&nbsp;sypali, rozprašovali, lili, postřikovali, mísili, očkovali, přimíchávali do&nbsp;půdy, přidávali do&nbsp;živných roztoků a&nbsp;tak dál a&nbsp;tak dál.</span></p>
        </section>
        <section>
          <p class="chunk" data-nb-ref-number="9" data-nb-words="104" data-nb-chars="704"><span class="idea" data-nb-ref-number="9" id="idea9" data-nb-words="104" data-nb-chars="704">Josefův podíl na&nbsp;chemizaci zemědělství je&nbsp;přes jeho bojový zápal historicky vzato bezvýznamný, říkám Marii, Kristýnce, Otovi, Filipovi, říkám i&nbsp;Benjaminovi. Každému jindy, při jiné příležitosti, za&nbsp;jiných okolností a&nbsp;se stejnou bolestí. Ospravedlňuji Josefa? Vysvětluji historii lidem neznalým souvislostí? Ať&nbsp;říkám, co&nbsp;říkám, všichni stejně myslí, že&nbsp;pojmout zhovadilou myšlenku je&nbsp;samo o&nbsp;sobě zlý skutek. I&nbsp;když byl Josef určitě dobrý otec. Ani Marie nevěděla, co&nbsp;říct, podle vyprávění jí&nbsp;byl Josef sympatický a&nbsp;podle historické pravdy jako komunista, milicionář a&nbsp;chemický zemědělec nepřijatelný. Vědět se&nbsp;má, vědět se&nbsp;musí, nevědět není omluva, přizvukuji s&nbsp;bolestí. Ale kde to&nbsp;vědění proboha začíná?</span></p>
        </section>
        <section>
          <p class="chunk" data-nb-ref-number="10" data-nb-words="163" data-nb-chars="1049"><span class="idea" data-nb-ref-number="10" id="idea10" data-nb-words="163" data-nb-chars="1049">Inženýr agronom Josef Lazar nepracoval v&nbsp;chemickém průmyslu jako Mariin otec, inženýr chemie Jaromír Král: pracoval v&nbsp;chemickém zemědělství. Taky Josefovi nikdo nenavrhoval, aby vyráběl třaskaviny nebo záludné zbraně. Byl to&nbsp;osud, že&nbsp;se&nbsp;stal rostlinolékařem v&nbsp;době, kdy léčení rostlin nebylo vždycky k&nbsp;rozpoznání od&nbsp;ničení rostlin. I&nbsp;půdy. Několik jar po&nbsp;tom idylickém rodinném odpoledni se&nbsp;štrúdlem, který jsme labužnicky kousali, a&nbsp;s&nbsp;vyhlídkou na&nbsp;ráj, kterou jsme považovali za&nbsp;samozřejmost, se&nbsp;Josef vrátil z&nbsp;další důvěrné schůze s&nbsp;poslední ohromující novinkou: Nebude to&nbsp;dlouho trvat a&nbsp;zemědělství se&nbsp;obejde bez půdy! Budeme pěstovat zeleninu a&nbsp;sít obilí do&nbsp;živných roztoků pod střechu a&nbsp;na patra. To&nbsp;už&nbsp;byl děda Ferda deset let po&nbsp;smrti a&nbsp;tam, kde po&nbsp;válce rozkvétala jeho parcela s&nbsp;dřevěnou chatičkou na&nbsp;zahradnické nářadí uprostřed, se&nbsp;právě zakládala dálnice. Všichni původní, pováleční majitelé intenzivně a&nbsp;s&nbsp;láskou obdělávaných zahrádek byli ostatně už&nbsp;taky na&nbsp;pravdě boží. Jejich potomci jezdili po&nbsp;té&nbsp;dálnici. Jezdili daleko: kam jinam.</span></p>
        </section>
        <section>
          <p class="chunk" data-nb-ref-number="11" data-nb-words="157" data-nb-chars="945"><span class="idea" data-nb-ref-number="11" id="idea11" data-nb-words="157" data-nb-chars="945">Josef dokázal přesně pojmenovat všelijaký škodlivý hmyz, co&nbsp;se&nbsp;jen vyskytoval, kůrovce, mšičky révokaze, pilousy, chrousty, bělomorky nebo nosatce, rozpoznal taky různé druhy snětí, plísní, námelů, padlí, monilií a&nbsp;jiných chorobných projevů. Proto ho&nbsp;měli ve&nbsp;velké úctě i&nbsp;u&nbsp;Rymešů, v&nbsp;Zadním Zhorci nedaleko Velkého Meziříčí, v&nbsp;koutě, který se&nbsp;také ráji velmi podobal, nebyl však použitelný pro celé lidstvo, rozměry stačil leda pro ty, kteří o&nbsp;něj pečovali. A&nbsp;pro jejich letní návštěvy, což jsme byli my. Josefovi se&nbsp;u&nbsp;Rymešů říkalo pan inžinýr, dědovi Ferdovi pan rada. Rymešovi nám na&nbsp;letní měsíce velkoryse přenechávali bábinčin vejminek a&nbsp;my jsme tam v&nbsp;jedné kuchyni a&nbsp;jedné světnici trávili prázdniny všichni, včetně naší babičky a&nbsp;dědy Ferdy, dokud žili. Společně se&nbsp;pracovalo na&nbsp;senech a&nbsp;při žních, Ferda a&nbsp;Jarmila měli tu&nbsp;práci v&nbsp;krvi a&nbsp;nám se&nbsp;do&nbsp;krve nasávala. I&nbsp;pást kozy a&nbsp;sbírat maliny a&nbsp;houby jsme chodili, docela jako děcka ze&nbsp;vsi.</span></p>
          <p class="chunk" data-nb-ref-number="12" data-nb-words="130" data-nb-chars="755"><span class="idea" data-nb-ref-number="12" id="idea12" data-nb-words="130" data-nb-chars="755">Na&nbsp;vejminek jsme se&nbsp;dobře poskládali díky tomu, že&nbsp;Josef s&nbsp;Věrou ochotně spávali na&nbsp;čerstvém voňavém seně. Na&nbsp;seníku to&nbsp;při každém milostném pohybu šustilo, praskalo a&nbsp;vonělo divoce, víc a&nbsp;víc, do&nbsp;celého těla až&nbsp;po&nbsp;absolutní orgasmus. Rymešovic seník se&nbsp;ovšem navlas podobal seníku příbuzných rodiny Křišťálovy, ve&nbsp;kterém spala babička Anna s&nbsp;Kristýnkou, s&nbsp;Lidkou a&nbsp;s&nbsp;kluky Otou a&nbsp;Filipem, když je&nbsp;vyhnali od&nbsp;večeře. O&nbsp;tom, že&nbsp;někdo někoho vyhnal na&nbsp;seník od&nbsp;nedojedené večeře pomocí válečných ručnic a&nbsp;Lidových milicí, však Josef s&nbsp;Věrou nic netušili, nic nevěděli&nbsp;– a&nbsp;určitě vědět měli. Ani já&nbsp;s&nbsp;Martinem jsme na&nbsp;nic takového nikdy nepomysleli, i&nbsp;když to&nbsp;byl seník ze&nbsp;sousední vesnice. Zato jsme i&nbsp;my milovali spaní v&nbsp;opojné vůni suchých lučních travin.</span></p>
          <p class="chunk" data-nb-ref-number="13" data-nb-words="80" data-nb-chars="457"><span class="idea" data-nb-ref-number="13" id="idea13" data-nb-words="80" data-nb-chars="457">Než jsme na&nbsp;seník po&nbsp;vysokém, ručně skloubeném žebříku vylezli, museli jsme se&nbsp;prošacovat, jestli nám v&nbsp;kapsách nezůstal nějaký hřebík nebo podkova, aby z&nbsp;toho krava neonemocněla. Krava s&nbsp;krátkým a, jak říkali Rymešovi. Spát na&nbsp;seně bylo pro nás kluky dobrodružství, protože jsme se&nbsp;i&nbsp;trochu báli. Na&nbsp;seně byla v&nbsp;noci mnohem větší tma nežli na&nbsp;dvoře nebo ve&nbsp;světnici, a&nbsp;když jsme se&nbsp;chtěli bát ještě víc, napínali jsme uši a&nbsp;slyšeli vzdálený vzlykot a&nbsp;pláč.</span></p>
        </section>
        <section>
          <p class="chunk" data-nb-ref-number="14" data-nb-words="291" data-nb-chars="1652"><span class="idea" data-nb-ref-number="14" id="idea14" data-nb-words="291" data-nb-chars="1652">Každou neděli se&nbsp;pan Rymeš, jeho paní s&nbsp;dětmi i&nbsp;bábinka oblékali za&nbsp;časného rána do&nbsp;kostelních šatů a&nbsp;putovali lesní cestou přes Tiškov do&nbsp;Netína na&nbsp;mši. V&nbsp;nedělních šatech a&nbsp;botách byli skoro k&nbsp;nepoznání a&nbsp;mně jich bylo nesmírně líto, že&nbsp;dělají takovou nerozumnou věc, jako chodit do&nbsp;kostela ráno v&nbsp;sedm, místo aby si&nbsp;aspoň v&nbsp;neděli přispali, vždyť přece žádný Bůh není a&nbsp;člověk pochází z&nbsp;opice. Tu&nbsp;pravdu mi&nbsp;mnohokrát kladla na&nbsp;srdce matka Věra, i&nbsp;otec Josef a&nbsp;děda Ferda se&nbsp;vyjadřovali v&nbsp;tom smyslu a&nbsp;s&nbsp;velkou úctou vůči vědě. Slovo hřích, o&nbsp;jehož významu jsem neměl příliš jasno, se&nbsp;mi&nbsp;právě pro Rymešovic vědecky nepřijatelné chození do&nbsp;kostela zdálo případné. Lámal jsem si&nbsp;hlavu, jak jim pomoci k&nbsp;pravdě. A&nbsp;protože touha šířit dobro, kterou se&nbsp;vyznačoval Josef, byla i&nbsp;mou stěžejní vlastností, stalo se, že&nbsp;jsem jednoho podvečera se&nbsp;vší úctou a&nbsp;respektem osvítil ve&nbsp;věci víry, Boha a&nbsp;původu člověka Rymešovic bábinku, která se&nbsp;se&nbsp;mnou při pasení kozy ráda dávala do&nbsp;řeči. Je&nbsp;to&nbsp;vidět, že&nbsp;člověk pochází z&nbsp;opice, sdělil jsem jí&nbsp;s&nbsp;vážností osmiletého znalce. Nejlíp se&nbsp;to&nbsp;pozná na&nbsp;našem Martinovi, když se&nbsp;pošklebuje a&nbsp;leze na&nbsp;stromy, aby nemusel ke&nbsp;studánce pro vodu. Docela přitom jako opice vypadá. Bábinka nic nenamítla, jen otevřela ústa. Po&nbsp;chvíli ticha namáhavě polkla a&nbsp;zvedla hlavu do&nbsp;korun stromů, po&nbsp;kterých Martin právě nelezl. Hleděla k&nbsp;nebi, vypadala zaraženě a&nbsp;já měl trapný pocit, že&nbsp;jsem u&nbsp;ní s&nbsp;vědou neuspěl. Něco tak nepatřičného jako věřit v&nbsp;Boha, to&nbsp;se&nbsp;může stát jen svrasklé bábince omotané starým vlněným šátkem, která se&nbsp;na&nbsp;červenec a&nbsp;na srpen kvůli naší rodině stěhuje z&nbsp;nového vejminku do&nbsp;staré těsné seknice za&nbsp;mlejnicí.</span></p>
          <p class="chunk" data-nb-ref-number="15" data-nb-words="86" data-nb-chars="506"><span class="idea" data-nb-ref-number="15" id="idea15" data-nb-words="86" data-nb-chars="506">Druhý den mi&nbsp;Josef důrazně a&nbsp;trochu naštvaně zakázal mluvit o&nbsp;náboženství s&nbsp;Rymešovými a&nbsp;s&nbsp;venkovskými lidmi vůbec. Budeš je&nbsp;respektovat a&nbsp;chovat se&nbsp;k&nbsp;nim s&nbsp;úctou, rozkázal skoro výhružně, jako kdybych byl dělal něco jiného. Otcova autorita, o&nbsp;kterou jsem svůj vědecký názor stran Boha a&nbsp;náboženství opíral, znenadání při mně nestála. Cítil jsem se&nbsp;zahanbeně a&nbsp;opuštěně. Příštího léta Rymešovic bábinka už&nbsp;nemohla na&nbsp;nohy a&nbsp;kozu jsem s&nbsp;jejím vnukem Pepíkem pásl já. Ani děda Ferda na&nbsp;letní byt už&nbsp;nepřijel.</span></p>
        </section>
        <section>
          <p class="chunk" data-nb-ref-number="16" data-nb-words="216" data-nb-chars="1299"><span class="idea" data-nb-ref-number="16" id="idea16" data-nb-words="216" data-nb-chars="1299">Ve&nbsp;věci opičího původu lidstva jsem však toho roku po&nbsp;prázdninách dostal další ponaučení. Soudružka učitelka zavedla třídu do&nbsp;zoologické zahrady. V&nbsp;oddělení opic bylo horko a&nbsp;hlavně tam byl zápach, který se&nbsp;těžko dal zamluvit. Opice samy na&nbsp;mě&nbsp;udělaly ještě horší dojem než ostrý smrad z&nbsp;jejich tělesnosti. Paviáni vyrážejí odporné skřeky, ukazují všem zadky a&nbsp;ještě se&nbsp;v&nbsp;nich nestydatě drápou. Makakové, giboni a&nbsp;kočkodani působí slušněji, ale co&nbsp;s&nbsp;nimi mám společného? Ti&nbsp;tvorové jsou v&nbsp;kleci nedůstojní a&nbsp;je jasné, že&nbsp;si&nbsp;neváží ani sebe, ani svých evolučních potomků, tedy návštěvníků. Házeli po&nbsp;nás zákeřně ohryzky a&nbsp;všelijaké jiné hnusné věci, možná vlastní dreky. Snažili se&nbsp;nás i&nbsp;pochcat! Paviáni nejsou naši přímí předkové, vysvětlovala snaživě učitelka, jako by&nbsp;je&nbsp;omlouvala za&nbsp;ty&nbsp;hnusné rudé zadky, které na&nbsp;nás okatě vystrkovali. Nakonec zavedla své žáky i&nbsp;před klece lidoopů. Lidoop, to&nbsp;slovo znělo varovně. Gorilí samec byl chudák. Seděl zdeprimovaně v&nbsp;koutě a&nbsp;ani se&nbsp;po&nbsp;nás neohlédl, natož aby se&nbsp;radoval, že&nbsp;se&nbsp;dřív nebo později vyvine v&nbsp;lidi jako my. Nevyvine! Vědecká pravda o&nbsp;původu člověka je&nbsp;v&nbsp;každém případě trpká. S&nbsp;přispěním Rymešovic bábinky a&nbsp;gorilího samce mi&nbsp;od&nbsp;třetí třídy až&nbsp;do&nbsp;maturity byla i&nbsp;teorie o&nbsp;chybějícím článku ve&nbsp;vývoji mezi opicí a&nbsp;člověkem pramalou útěchou.</span></p>
          <p class="chunk" data-nb-ref-number="17" data-nb-words="43" data-nb-chars="270"><span class="idea" data-nb-ref-number="17" id="idea17" data-nb-words="43" data-nb-chars="270">Benjamin k&nbsp;výsledkům mého bádání o&nbsp;ráji a&nbsp;revoluci ostře poznamenal: „Lidi přece nelezli do&nbsp;strany kvůli ráji, lezli tam, aby to&nbsp;slavný budování ráje pokud možno přežili.“ Josef umřel v&nbsp;pětašedesáti na&nbsp;celkovou vleklou otravu organismu, ale projevilo se&nbsp;to&nbsp;jako infarkt.</span></p>
          <p class="chunk" data-nb-ref-number="18" data-nb-words="97" data-nb-chars="538"><span class="idea" data-nb-ref-number="18" id="idea18" data-nb-words="97" data-nb-chars="538">Kryštof Harant se&nbsp;mi&nbsp;do&nbsp;Josefova života připletl jakoby náhodou, ale tak úplná náhoda to&nbsp;zas není. Když jsem si&nbsp;poprvé přečetl jeho důkaz o&nbsp;rajském původu vody z&nbsp;Nilu, pomyslel jsem si: co&nbsp;je&nbsp;to&nbsp;za&nbsp;blbost. Byla to&nbsp;ovšem blbost milá. Zůstala mi&nbsp;v&nbsp;paměti jako důkaz víry naivní, víry založené na&nbsp;neznalosti. Vrtal mi&nbsp;hodně hlavou a&nbsp;po letech si&nbsp;myslím, že&nbsp;není ani trochu hloupý, že&nbsp;je&nbsp;moudrý. Ohromný. Pravý. Přestože i&nbsp;chuť se&nbsp;dá&nbsp;vyrábět uměle a&nbsp;lživě. Pozorný jazyk to&nbsp;pozná. Takže je&nbsp;to&nbsp;ve&nbsp;skutečnosti víra založená na&nbsp;vlastním poznání.</span></p>
          <p class="chunk" data-nb-ref-number="19" data-nb-words="19" data-nb-chars="114"><span class="idea" data-nb-ref-number="19" id="idea19" data-nb-words="19" data-nb-chars="114">Kryštof je&nbsp;řecky Christophoros, ten, který nese Krista. Josef je&nbsp;otec, který se&nbsp;snaží pochopit, k&nbsp;čemu se&nbsp;narodil.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>