<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="5/ Pozdější pokus o&nbsp;domov">
    <meta name="apple-mobile-web-app-capable" content="yes">
    <title>5/ Pozdější pokus o&nbsp;domov</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_010.html">
    <link rel="next" href="./kazda_vec_at_dospeje_na_sve_misto_012.html">
    <meta name="nb-order" content="7">
    <link rel="self" href="kazda_vec_at_dospeje_na_sve_misto_011.html">
    <meta name="nb-identifier" content="richterova-kazda-vec-at-dospeje-na-sve-misto-0f9964a">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2034" data-nb-chars="12096">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="25"><span class="idea" data-nb-ref-number="1" id="idea1" data-nb-words="5" data-nb-chars="25">5/ Pozdější pokus o&nbsp;domov</span></h1>
        <section>
          <p class="chunk" data-nb-ref-number="2" data-nb-words="164" data-nb-chars="953"><span class="idea" data-nb-ref-number="2" id="idea2" data-nb-words="164" data-nb-chars="953">Hladina jezera je&nbsp;zrcadlo. Přikládal jsem tomu zvláštní význam. Fascinuje mne zrcadlení a&nbsp;taky blesk, let mraků, hlas větru a&nbsp;jiné vědecky vysvětlené, a&nbsp;přitom pořád dál tajemné jevy. Vidíš, co&nbsp;nevíš, a&nbsp;tušíš, co&nbsp;nevidíš. Za&nbsp;soumraku scházím dolů k&nbsp;vodě a&nbsp;šlapu po&nbsp;břehu daleko za&nbsp;vesnici, prodírám se&nbsp;houštím a&nbsp;plaším usínající divoké ptáky. Soumrak je&nbsp;čas mých procházek, ale neplánuji nic, je&nbsp;to&nbsp;tak, že&nbsp;slunce zapadá, když vyjdu z&nbsp;domu. Představuji si&nbsp;kráter, jak chrlí lávu ještě před chvílí, v&nbsp;třetihorách, a&nbsp;snažím se&nbsp;do&nbsp;něho nahlédnout. Sopka je&nbsp;převrácená vrcholem dolů, od&nbsp;ohně k&nbsp;vodě: nezbylo po&nbsp;ní&nbsp;prázdno, vzniklo z&nbsp;ní jezero, které sytí spodní prameny. Kráter je&nbsp;sto šedesát metrů hluboký a&nbsp;já si&nbsp;představuji, jak to&nbsp;v&nbsp;takové hloubce vypadá. V&nbsp;duchu se&nbsp;spouštím pod hladinu, dolů, do&nbsp;pološera, do&nbsp;tmy a&nbsp;dál přes minerální krustu země do&nbsp;žhnoucího magmatu. Ale dno jezera nevidím, možná že&nbsp;naše jezero v&nbsp;největší hloubce žádné dno ani nemá.</span></p>
          <p class="chunk" data-nb-ref-number="3" data-nb-words="119" data-nb-chars="731"><span class="idea" data-nb-ref-number="3" id="idea3" data-nb-words="119" data-nb-chars="731">Nedaleko břehu pod hladinou vody jsou zbytky kůlové osady staré osm tisíc let. Ano, je&nbsp;to&nbsp;nejstarší zachovalá kůlová osada. Cesta k&nbsp;jezeru byla tenkrát nepředstavitelně spletitá a&nbsp;namáhavá, lidé si&nbsp;ji&nbsp;proklestili kamennými sekyrkami a&nbsp;stanuli na&nbsp;břehu. Voda se&nbsp;rozevírala jako náruč, chránila je&nbsp;jako nenarozené děti a&nbsp;dovolila, aby na&nbsp;ni&nbsp;spustili plavidla z&nbsp;větví a&nbsp;kmenů. Břeh je&nbsp;neschůdný, místy zarostlý divokým ostružiním. V&nbsp;malém zálivu, do&nbsp;kterého je&nbsp;možné vejít jen z&nbsp;vody, máme s&nbsp;Marií svoje tajné, dobře chráněné místo, kam noha nevstoupí. Je&nbsp;to&nbsp;dno koryta vyrytého jarními dešti. V&nbsp;létě je&nbsp;suché, vystlané jemným načervenalým pískem ze&nbsp;sopečného tufu. Klademe na&nbsp;něj Mariin velký růžový šátek a&nbsp;čekáme do&nbsp;setmění. Někdy.</span></p>
        </section>
        <section>
          <p class="chunk" data-nb-ref-number="4" data-nb-words="87" data-nb-chars="507"><span class="idea" data-nb-ref-number="4" id="idea4" data-nb-words="87" data-nb-chars="507">Zamilovali jsme se&nbsp;do&nbsp;jezera dávno před tím, než jsme se&nbsp;sem přistěhovali, a&nbsp;v&nbsp;rodinném albu máme dokonce fotografii šestnáctileté, trochu melancholické Marie z&nbsp;profilu, jak hledí na&nbsp;jezero od&nbsp;protější vesnice a&nbsp;oči má&nbsp;upřené přesně do&nbsp;toho místa, kde o&nbsp;patnáct let později vyroste tenhle náš dočasný domov. Vyfotografoval ji&nbsp;tak Jaromír a&nbsp;Marie si&nbsp;myslí, že&nbsp;to&nbsp;má&nbsp;zvláštní význam, že&nbsp;on&nbsp;nám to&nbsp;krásné místo k&nbsp;bydlení našel a&nbsp;přiblížil. Možná Marie náš domek v&nbsp;duchu viděla, už&nbsp;když ji&nbsp;Jaromír fotografoval.</span></p>
        </section>
        <section>
          <p class="chunk" data-nb-ref-number="5" data-nb-words="110" data-nb-chars="647"><span class="idea" data-nb-ref-number="5" id="idea5" data-nb-words="110" data-nb-chars="647">Když mě&nbsp;Benjamin přijal do&nbsp;ústavu, koupil jsem noviny s&nbsp;inzeráty a&nbsp;zjistil, že&nbsp;jakési družstvo za&nbsp;neuvěřitelně výhodných podmínek nabízí poslední volné byty v&nbsp;komplexu, který se&nbsp;teprve staví. Mysleli jsme, že&nbsp;jde o&nbsp;podvod nebo přelud, ale dům se&nbsp;opravdu dostavěl a&nbsp;my se&nbsp;mohli nastěhovat. Za&nbsp;kuchyní byl rmutem zavalený, pustý kus kamenité půdy, v&nbsp;kupní smlouvě označený jako zahrada. Přál jsem si&nbsp;zahradu, abych do&nbsp;ní&nbsp;mohl zasadit něco, co&nbsp;by&nbsp;rostlo a&nbsp;bylo krásné, přál jsem si, aby si&nbsp;děti navykly na&nbsp;dotek hlíny v&nbsp;dlaních, aby chodily bosé v&nbsp;trávě a&nbsp;zalívaly petržel nebo cokoliv. Zasadili jsme fíkovník, který plodí černé, uvnitř červené fíky.</span></p>
          <p class="chunk" data-nb-ref-number="6" data-nb-words="58" data-nb-chars="373"><span class="idea" data-nb-ref-number="6" id="idea6" data-nb-words="58" data-nb-chars="373">Za&nbsp;bezvětří se&nbsp;jezero pod modrou oblohou třpytí a&nbsp;leskne. Lesk je&nbsp;brána neviditelného světa, říká Benjamin a&nbsp;je si&nbsp;jistý, že&nbsp;neviditelný svět existuje všude tady kolem nás. Marie pozoruje barvy a&nbsp;světlo tak bedlivě, jako by&nbsp;právě zahlédla, kudy do&nbsp;neviditelného světa projít. Jezero si&nbsp;ji&nbsp;vyvolilo jako nejpozornějšího diváka a&nbsp;nejcitlivějšího svědka své proměnlivé podoby.</span></p>
          <p class="chunk" data-nb-ref-number="7" data-nb-words="198" data-nb-chars="1122"><span class="idea" data-nb-ref-number="7" id="idea7" data-nb-words="198" data-nb-chars="1122">Původní plán našeho stěhování k&nbsp;jezeru měl tajnou klauzuli: chtěli jsme dát svému životu smysl, pokud možno dobrý. Dobrého smyslu jsme se&nbsp;chtěli dopracovat tím, že&nbsp;tady v&nbsp;té utěšené krajině obývané vlídnými lidmi budeme pokojně žít a&nbsp;co nejlíp se&nbsp;starat o&nbsp;Michala a&nbsp;Blanku. Ano, představovali jsme si&nbsp;to&nbsp;v&nbsp;podstatě stejně jako Mariini rodiče, když odešli s&nbsp;dcerami z&nbsp;Prahy. V&nbsp;zahradě nám kvetou už&nbsp;od&nbsp;konce zimy kamélie, koncem února se&nbsp;utvoří růžový oblak z&nbsp;květů magnólie, v&nbsp;březnu zavoní japonská třešeň, v&nbsp;dubnu vydechnou jasmíny, kterým tady říkají andělská ňadra, pak růže, astry a&nbsp;plumbaga – olověnce. V&nbsp;zahradě pořád něco kvete a&nbsp;Benjamin, Floriana, sousedé i&nbsp;staří přátelé z&nbsp;Říma rádi přijdou posedět a&nbsp;popovídat si. Na&nbsp;smysl života nám to&nbsp;ale nestačí, protože náš příběh začal daleko odtud, v&nbsp;jiném čase, v&nbsp;jiné zemi a&nbsp;v&nbsp;součinnosti s&nbsp;jinými lidmi. Má&nbsp;v&nbsp;něm důležitou úlohu Kazimír a&nbsp;má v&nbsp;něm smysl Kristýnčino mlčení. Musí se&nbsp;do&nbsp;něho vejít také její bratři, rodiče a&nbsp;babička. I&nbsp;moji rodiče do&nbsp;toho příběhu patří, a&nbsp;jejich přátelé. A&nbsp;Lucie, kterou jsem v&nbsp;Brně miloval. Smysl by&nbsp;tu&nbsp;měl být pro každého, a&nbsp;taky je.</span></p>
        </section>
        <section>
          <p class="chunk" data-nb-ref-number="8" data-nb-words="372" data-nb-chars="2211"><span class="idea" data-nb-ref-number="8" id="idea8" data-nb-words="372" data-nb-chars="2211">Marii se&nbsp;naše bydlení líbí, ale tajně touží po&nbsp;jiném. Nebo touží po&nbsp;jiném životě. Dům nad jezerem v&nbsp;duchu pořád nějak přestavuje, aby jiný život mohl začít co&nbsp;nejdřív. Nejdůležitější je&nbsp;podle Marie pokoj pro hosty a&nbsp;veliká síň s&nbsp;dlouhým jídelním stolem. Hlavně by&nbsp;chtěla, aby nás navštěvovali všichni naši přátelé. Přátelé už&nbsp;dávno nebydlí blízko nás a&nbsp;my zas nebydlíme blízko svých přátel. Kdybychom zůstali celý život, kde jsme se&nbsp;narodili, nebylo by&nbsp;to&nbsp;jiné: v&nbsp;adresáři jsme napočítali dvacet různých zemí a&nbsp;padesát měst, do&nbsp;kterých se&nbsp;naši kamarádi rozptýlili, nemluvě o&nbsp;nových přátelích, kteří se&nbsp;objevují a&nbsp;mizí, člověk ani neví kde. A&nbsp;Marie by&nbsp;si&nbsp;přála takový dům, aby tam všichni mohli přijet naráz a&nbsp;třeba i&nbsp;zůstat. Náš malý domek za&nbsp;tím účelem ve&nbsp;svých představách vylepšuje a&nbsp;rozšiřuje, aby byl pohostinný, zvětšuje zahradu, zakládá ovocný sad a&nbsp;záhony zeleniny. Nejprve zamýšlela přistavět pro návštěvy křídlo domu, pak se&nbsp;rozhodla pro samostatné stavení. V&nbsp;hlavní budově zařídila přízemní sál s&nbsp;bohatou knihovnou a&nbsp;obrovským stolem. Je&nbsp;tam i&nbsp;krb, který se&nbsp;v&nbsp;zimě roztápí voňavým dřevem, a&nbsp;prosklená stěna vedoucí do&nbsp;zahrady, v&nbsp;létě svěží a&nbsp;v&nbsp;zimě bílé bez poskvrny (přestože sníh tady padá tak jednou za&nbsp;deset let a&nbsp;dlouho nikdy nevydrží). Přátelé budou pospolu, když budou chtít. Taky v&nbsp;zahradě je&nbsp;posezení pro všechny, i&nbsp;v&nbsp;zimní zahradě, a&nbsp;pak jsou tu&nbsp;všelijaké intimnější koutky. Lidé přijíždějí a&nbsp;odjíždějí, Marie ani neví, kdo všechno tu&nbsp;právě je. Mlčí, poslouchá hlasy zdálky i&nbsp;zblízka a&nbsp;usmívá se. Když je&nbsp;imaginární stavba v&nbsp;nejlepším, Marie si&nbsp;všimne, že&nbsp;v&nbsp;představách obývá něco jako zámek. Ale zámek není její přání. Možná by&nbsp;byla příhodnější vesnice. Ale kde? Marie v&nbsp;duchu bourá vzdušný zámek a&nbsp;zvažuje konkrétní možnosti, kde by&nbsp;naše vesnice měla stát: v&nbsp;okolí Prahy nebo Brna nebo docela na&nbsp;venkově, na&nbsp;Českomoravské vysočině, tam by&nbsp;se&nbsp;nám líbilo, nebo v&nbsp;jižních Čechách. Ale proč ne&nbsp;v&nbsp;Toskáně nebo v&nbsp;Portugalsku na&nbsp;břehu Atlantického oceánu, na&nbsp;Islandu nebo ještě někde docela jinde, kde Marie nikdy nebyla. Marie v&nbsp;duchu prochází pěti světadíly a&nbsp;zjišťuje, že&nbsp;místo, kde bychom mohli všichni společně žít, existuje určitě na&nbsp;onom světě. V&nbsp;nebi, napovídám, aby to&nbsp;znělo povzbudivě.</span></p>
          <p class="chunk" data-nb-ref-number="9" data-nb-words="143" data-nb-chars="823"><span class="idea" data-nb-ref-number="9" id="idea9" data-nb-words="143" data-nb-chars="823">Možná je&nbsp;Marie docela ráda, že&nbsp;náš domov na&nbsp;této zemi není. Vždyť je&nbsp;to&nbsp;nesmysl zakládat vesnici, ať&nbsp;si&nbsp;každý žije, kde chce, říká nespokojeně sama se&nbsp;sebou. Vesnice, do&nbsp;které jsme se&nbsp;vnutili a&nbsp;nikoho se&nbsp;neptali, stála na&nbsp;kůlech u&nbsp;břehu jezera už&nbsp;v&nbsp;době bronzové, a&nbsp;kdo tam chtěl bydlet, mohl zasadit kůly do&nbsp;dna jezera a&nbsp;upevnit na&nbsp;ně&nbsp;chatrč, jen pokud na&nbsp;tom s&nbsp;ním pracoval celý kmen. Marie uznává, že&nbsp;kmenová pospolitost patří dávné minulosti, zanedlouho však začíná s&nbsp;novou stavbou: pokouší se&nbsp;udělat kulatý půdorys, i&nbsp;střechu by&nbsp;chtěla do&nbsp;kupole a&nbsp;co nejvíc oblých prosklených výklenků zevnitř navenek. Je&nbsp;to&nbsp;dům pro pospolitost duchovní. Celý vnitřek domu by&nbsp;měl být trochu jako zimní zahrada, ta&nbsp;by&nbsp;přecházela do&nbsp;zahrady letní. Možná mohla být Marie dobrá architektka, ale učí na&nbsp;lyceu matematiku. Je&nbsp;dobrá učitelka.</span></p>
        </section>
        <section>
          <p class="chunk" data-nb-ref-number="10" data-nb-words="246" data-nb-chars="1447"><span class="idea" data-nb-ref-number="10" id="idea10" data-nb-words="246" data-nb-chars="1447">Po&nbsp;pravé straně uličky vedoucí od&nbsp;nás dolů do&nbsp;vesnice sedá dopoledne jednooký dědeček. Odpoledne sedá po&nbsp;straně levé, pořád na&nbsp;své židli, pořád ve&nbsp;stínu. Dcera Nunziatina ho&nbsp;bedlivě přesazuje z&nbsp;místa na&nbsp;místo, aby nedostal úpal, a&nbsp;je tak dochvilná, že&nbsp;dědeček mimovolně funguje jako sluneční hodiny. Přestože je&nbsp;pořád ve&nbsp;stínu. Když prší, mizí ve&nbsp;starém patrovém domě z&nbsp;tufu. Dědeček neslyší a&nbsp;místo řeči vyráží podivné zvuky. Většinou však mlčí a&nbsp;upírá na&nbsp;kolemjdoucí jedno zářivě modré oko a&nbsp;jednu zející černou díru. Dědeček má&nbsp;Marii rád, radostně zvedá ruku na&nbsp;pozdrav, když jde kolem, a&nbsp;Marie mu&nbsp;mává. O&nbsp;Velikonocích a&nbsp;o&nbsp;Vánocích mává i&nbsp;on. Vstává namáhavě ze&nbsp;židle a&nbsp;oba si&nbsp;padnou do&nbsp;náruče, z&nbsp;dálky to&nbsp;vypadá, jako by&nbsp;Marie dědu podpírala, aby nespadl. Už&nbsp;sedm let je&nbsp;dědeček vymydlený, nažehlený, stále stejně přesný, poslední dobou jako by&nbsp;dokonce omládl. On&nbsp;není z&nbsp;generace našich dědečků, upozorňuji Marii, je&nbsp;stejně starý jako můj otec Josef a&nbsp;jako tvůj otec Jaromír. Marie zaraženě kouká na&nbsp;jednookého starého pána a&nbsp;nevěří, že&nbsp;by&nbsp;z&nbsp;Jaromíra mohl někdy být takový nemohoucí děda. Místní dědeček si&nbsp;modrým okem prohlíží chodce i&nbsp;automobilisty spouštějící se&nbsp;nebo stoupající po&nbsp;strmé silničce. Nic jeho oku neunikne, všechny nás vidí. Okem, které už&nbsp;nemá, se&nbsp;také někam dívá. Za&nbsp;sebe nebo do&nbsp;času nebo docela mimo čas. A&nbsp;má vždycky dobrou náladu. Když s&nbsp;námi jde Kristýnka, dědeček zpozorní, zvážní, jako by&nbsp;slyšel, co&nbsp;Kristýnka neříká.</span></p>
          <p class="chunk" data-nb-ref-number="11" data-nb-words="185" data-nb-chars="1051"><span class="idea" data-nb-ref-number="11" id="idea11" data-nb-words="185" data-nb-chars="1051">Kristýnka určitě rozumí mně i&nbsp;Marii, rozumí pravděpodobně i&nbsp;všem lidem v&nbsp;ústavu, včetně těch, kteří vydávají jen zvuky artikulované přibližně nebo skoro vůbec. Rozumí lidem tady v&nbsp;Itálii. Možná rozumí všude. Benjamin si&nbsp;představuje, že&nbsp;místo slov používá k&nbsp;myšlení obrazy, světlo a&nbsp;barvy, protože je&nbsp;to&nbsp;možné, a&nbsp;snad že&nbsp;bychom se&nbsp;všichni měli k&nbsp;takovému myšlení pozvednout. Kristýnka je, jak jsem řekl, moje kamarádka z&nbsp;Králova Pole. Někdy si&nbsp;to&nbsp;musím sám připomínat, jako by&nbsp;němá Kristýnka byla někdo jiný, ale mám ji&nbsp;ještě raději než tenkrát. Každou sobotu v&nbsp;poledne se&nbsp;mnou nasedá v&nbsp;ústavu do&nbsp;auta a&nbsp;jedeme do&nbsp;domu nad jezerem. V&nbsp;neděli s&nbsp;námi jde na&nbsp;procházku na&nbsp;kopec nebo jedeme na&nbsp;výlet, k&nbsp;moři nebo do&nbsp;kopců. Do&nbsp;města nechce, zdá se, že&nbsp;se&nbsp;měst bojí. V&nbsp;pondělí ráno jedeme s&nbsp;Kristýnkou do&nbsp;ústavu společně a&nbsp;ona je&nbsp;tam doma do&nbsp;další soboty. Řeč Kristýnka ztratila v&nbsp;tom okamžiku, kdy se&nbsp;Zari zkroutil bolestí, ztratil vědomí a&nbsp;zemřel. Bolest jí&nbsp;vzala slova, nebo možná Kristýnka na&nbsp;chvíli přestoupila práh smrti se&nbsp;Zarim. Stalo se&nbsp;to&nbsp;v&nbsp;Bostonu.</span></p>
        </section>
        <section>
          <p class="chunk" data-nb-ref-number="12" data-nb-words="150" data-nb-chars="973"><span class="idea" data-nb-ref-number="12" id="idea12" data-nb-words="150" data-nb-chars="973">Na&nbsp;náměstí a&nbsp;v&nbsp;kavárnách na&nbsp;nábřeží se&nbsp;mluví mnoha jazyky, v&nbsp;posledních letech se&nbsp;sem přistěhovali lidé ze&nbsp;všech konců světa. Němci a&nbsp;Angličané tady kvůli příjemnému podnebí tráví důchodová léta, Rumunky a&nbsp;Albánky jim uklízejí byty; Poláci dělají příručí v&nbsp;květinářství nebo u&nbsp;benzinové pumpy, ale dovedou taky opravit elektřinu v&nbsp;bytě, zrýt zahradu a&nbsp;spoustu podobně užitečných věcí. Afričané nabízejí ponožky, které s&nbsp;sebou tahají v&nbsp;obrovských taškách a&nbsp;které nikdo nekupuje, přesto se&nbsp;usmívají a&nbsp;přívětivě zdraví. Číňani o&nbsp;nedělních trzích rozkládají stánky s&nbsp;pestrobarevnými plastovými hodinkami, telefony a&nbsp;jinými blíže nedefinovatelnými tretkami. Skandinávci kamarádí s&nbsp;Angličany a&nbsp;Švýcaři s&nbsp;Němci. Všichni jsou tu&nbsp;kvůli jezeru, přinášejí mu&nbsp;své životy jako poklad, se&nbsp;kterým si&nbsp;sami nevědí rady. Chtějí, aby se&nbsp;životy zrcadlily na&nbsp;hladině jako obrazy nasměrované k&nbsp;nebi. Doufají taky, že&nbsp;jim jezero jednoho dne prozradí tajemství vody a&nbsp;ohně, které lidé kdysi znali.</span></p>
          <p class="chunk" data-nb-ref-number="13" data-nb-words="127" data-nb-chars="806"><span class="idea" data-nb-ref-number="13" id="idea13" data-nb-words="127" data-nb-chars="806">Původní obyvatelé se&nbsp;od&nbsp;přivandrovavších národů liší obličejem i&nbsp;postavou a&nbsp;hlavně mají jedinečný přízvuk, který do&nbsp;italštiny přenáší stopy zaniklé řeči Etrusků. Také mají obydlí ze&nbsp;stejného tufu jako archaické svatyně v&nbsp;Etrurii. Tuf na&nbsp;pohled vypadá jako kámen, ale je&nbsp;tak průlinčitý, že&nbsp;se&nbsp;v&nbsp;noci starými uličkami rozléhá mužské chrápání. Ráno póry zdí propouštějí vůni kávy. Nebo se&nbsp;zvuky a&nbsp;vůně linou otevřenými okny a&nbsp;dveřmi? Ženy přes den něco smaží na&nbsp;oleji lisovaném z&nbsp;oliv rostoucích všude kolem, na&nbsp;balkonech se&nbsp;suší prádlo a&nbsp;hrozny drobných rajčat. Hospodyně na&nbsp;podzim chystají protlak do&nbsp;zavařovacích sklenic a&nbsp;vesnice voní rajskými jablky. Večer z&nbsp;oken proskakuje modrá záře televizních obrazovek a&nbsp;osvětluje zezadu siluety sedící v&nbsp;přátelském hovoru na&nbsp;zídkách a&nbsp;kamenných lavicích před domy.</span></p>
        </section>
        <section>
          <p class="chunk" data-nb-ref-number="14" data-nb-words="70" data-nb-chars="427"><span class="idea" data-nb-ref-number="14" id="idea14" data-nb-words="70" data-nb-chars="427">Moje vyprávění je&nbsp;jako dům pro všechny přátele, který by&nbsp;Marie chtěla postavit, a&nbsp;taky pro naše rodiče, babičky, dědečky a&nbsp;sourozence, pro smysl našich životů i&nbsp;pro laskavého čtenáře, jehož přítomnosti si&nbsp;budeme nesmírně vážit. Budu se&nbsp;vracet do&nbsp;minulosti a&nbsp;hledat nitky, ze&nbsp;kterých jsou všechny ty&nbsp;osudy utkané. Na&nbsp;Hádech hoří archivy. Slova a&nbsp;věty na&nbsp;sebe navazují, ale příběhy se&nbsp;neodvíjejí lineárně, vrství se&nbsp;a&nbsp;prostupují.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>