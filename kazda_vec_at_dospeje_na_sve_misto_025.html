<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="19/ Pokusy o&nbsp;krásu, pokusy o&nbsp;svobodu">
    <meta name="apple-mobile-web-app-capable" content="yes">
    <title>19/ Pokusy o&nbsp;krásu, pokusy o&nbsp;svobodu</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_024.html">
    <link rel="next" href="./kazda_vec_at_dospeje_na_sve_misto_026.html">
    <meta name="nb-order" content="21">
    <link rel="self" href="kazda_vec_at_dospeje_na_sve_misto_025.html">
    <meta name="nb-identifier" content="richterova-kazda-vec-at-dospeje-na-sve-misto-34bc5ee">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3271" data-nb-chars="20379">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_024.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="7" data-nb-chars="36"><span class="idea" data-nb-ref-number="1" id="idea1" data-nb-words="7" data-nb-chars="36">19/ Pokusy o&nbsp;krásu, pokusy o&nbsp;svobodu</span></h1>
        <section>
          <p class="chunk" data-nb-ref-number="2" data-nb-words="78" data-nb-chars="502"><span class="idea" data-nb-ref-number="2" id="idea2" data-nb-words="78" data-nb-chars="502">Z&nbsp;předchozí kapitoly si&nbsp;důvtipný čtenář správně domyslel, že&nbsp;jsme s&nbsp;Lucií pilně četli Dostojevského, Tolstého i&nbsp;Čechova. Však taky stáli na&nbsp;čestném místě v&nbsp;knihovně po&nbsp;dědovi Ferdovi, v&nbsp;solidním vázání a&nbsp;s&nbsp;béžovou obálkou Knihovny klasiků. Pomocí odvážného a&nbsp;objevného časopisu Světová literatura do&nbsp;našeho světa vstoupila i&nbsp;mladá, tmavooká a&nbsp;tragická Marina Cvetajevová. Poslední zpěvy Poémy konce nemluví o&nbsp;konci lásky, spíš o&nbsp;konci světa, světa, ze&nbsp;kterého jsme se&nbsp;chystali vypadnout a&nbsp;dojít daleko.</span></p>
          <p class="chunk" data-nb-ref-number="3" data-nb-words="45" data-nb-chars="270"><span class="idea" data-nb-ref-number="3" id="idea3" data-nb-words="45" data-nb-chars="270"><em>Život je&nbsp;místo, kde se&nbsp;nedá žít. / Židovská čtvrť. / Bloudit jak věčný Žid</em>. Taková rozhodnost člověka povzbudí, nadlehčí, posune na&nbsp;jinou šachovnici: <em>V&nbsp;ghettu vyvolených jsme tu. / Nečekej milost od&nbsp;žádných lidí: / V&nbsp;nejkřesťanštějším ze&nbsp;všech světů / jsou básníci Židi</em>.</span></p>
          <p class="chunk" data-nb-ref-number="4" data-nb-words="70" data-nb-chars="401"><span class="idea" data-nb-ref-number="4" id="idea4" data-nb-words="70" data-nb-chars="401">Lucie psala skoro tajně do&nbsp;šedivých školních sešitů básně, které budou mít za&nbsp;pár let podobnou sílu a&nbsp;krásu. Ty&nbsp;nejlepší napíše, až&nbsp;se&nbsp;zamiluje do&nbsp;jistého poněkud jurodivého ruského malíře z&nbsp;Leningradu, Sankt Petěrburgu. Já&nbsp;hned potom (dva roky po&nbsp;maturitě) začnu hledat Marii a&nbsp;jen o&nbsp;chlup se&nbsp;s&nbsp;ní minu v&nbsp;Praze, kam se&nbsp;odstěhuji stejně jako Kristýnka. To&nbsp;všechno se&nbsp;trpělivý čtenář dozví v&nbsp;pravý čas.</span></p>
        </section>
        <section>
          <p class="chunk" data-nb-ref-number="5" data-nb-words="171" data-nb-chars="959"><span class="idea" data-nb-ref-number="5" id="idea5" data-nb-words="171" data-nb-chars="959">V&nbsp;čase, o&nbsp;kterém teď mluvím, chybí mně i&nbsp;Lucii pár týdnů do&nbsp;maturity, jsme hodně mladí a&nbsp;hodně nedočkaví. Brno je&nbsp;neladné a&nbsp;zanedbané, jako by&nbsp;je&nbsp;komunistický režim už&nbsp;čtvrt století trestal za&nbsp;skrytou laskavost a&nbsp;hřejivost; město však zdobí jaro zlatými výbuchy forzýtií a&nbsp;něhou voňavých šeříků, takže je&nbsp;přece i&nbsp;krásné. Květy meruněk něžně a&nbsp;věrně září v&nbsp;Jehličkovic zahradě a&nbsp;nejen tam. A&nbsp;my jsme s&nbsp;Lucií zvyklí chodit, šlapat, putovat, hodiny a&nbsp;hodiny mířit k&nbsp;obzoru po&nbsp;cestách mezi poli, lesy nebo po&nbsp;hřebenech hor (a už&nbsp;si&nbsp;kvůli tomu neoblékáme khaki košile a&nbsp;nechodíme v&nbsp;řadě za&nbsp;Velemírem a&nbsp;za khaki prdelemi kamarádů). Chodíme ruku v&nbsp;ruce po&nbsp;rozkvetlých březích Svitavy údolím až&nbsp;do&nbsp;Blanska&nbsp;– a&nbsp;určitě jednou dorazíme k&nbsp;moři. Svitava se&nbsp;vlévá do&nbsp;Svratky, ze&nbsp;Svratky do&nbsp;Dyje, z&nbsp;Dyje do&nbsp;Moravy. Z&nbsp;Moravy do&nbsp;Dunaje a&nbsp;z&nbsp;Dunaje do&nbsp;Černého moře, o&nbsp;kterém Josef vyprávěl tak živě, že&nbsp;jsme slanou vodu pozorně ochutnali. Jak jsme ji&nbsp;ochutnali? Celou duší. Tak.</span></p>
          <p class="chunk" data-nb-ref-number="6" data-nb-words="46" data-nb-chars="290"><span class="idea" data-nb-ref-number="6" id="idea6" data-nb-words="46" data-nb-chars="290">A&nbsp;v&nbsp;sedm ráno, před vyučováním, jsme vyběhli po&nbsp;strmé lesní cestě směrem na&nbsp;Soběšice. Na&nbsp;staré, poněkud zanedbané Ferdově parcele zářily proti modré obloze sněhově bílé koruny třešní. Zakláněli jsme hlavy, padali do&nbsp;trávy a&nbsp;nepotřebovali rozumět žádným slovům. To&nbsp;všechno se&nbsp;dělo roku 1963.</span></p>
        </section>
        <section>
          <p class="chunk" data-nb-ref-number="7" data-nb-words="160" data-nb-chars="1004"><span class="idea" data-nb-ref-number="7" id="idea7" data-nb-words="160" data-nb-chars="1004">O&nbsp;několik týdnů později se&nbsp;třešně začaly barvit do&nbsp;růžova a&nbsp;potom do&nbsp;červena. Máj byl teplý a&nbsp;Brňáci se&nbsp;pilně opalovali u&nbsp;Kníničské přehrady. Ukázalo se, že&nbsp;nejdůležitější na&nbsp;světě, nebo aspoň v&nbsp;Brně, nebo aspoň v&nbsp;Králově Poli, ale nejspíš v&nbsp;celém Československu, je&nbsp;pořídit si&nbsp;co&nbsp;nejrychleji co&nbsp;nejtmavší odstín kůže. Chytit bronz, být krásně, leskle, exoticky, pevně, hluboce a&nbsp;silně snědí. Hnědí! Všichni chtěli mít kůži osmahlou jako piráti, i&nbsp;já s&nbsp;Lucií. Jen Martin se&nbsp;nad tím pohrdavě ušklíbal. Neprávem, protože snědá kůže byla prvním celospolečenským, masovým pokusem o&nbsp;svobodu. Změnit barvu kůže bylo trochu jako stát se&nbsp;cizincem, ocitnout se&nbsp;v&nbsp;jiné zemi, v&nbsp;jiném světadílu nebo rovnou uprostřed oceánu a&nbsp;před sebou nemít nic jiného než nekonečný modrý obzor. Místo neforemných gatí a&nbsp;sukní jsme najednou měli mladé pružné nohy, paže, ramena, výstřihy a&nbsp;hrudníky, které dýchaly svobodně, nikdo nám nemohl zakázat tu&nbsp;sytou, lesklou, čokoládovou krásu, kterou jsme vlastní kůží svobodně vyslovili.</span></p>
          <p class="chunk" data-nb-ref-number="8" data-nb-words="123" data-nb-chars="720"><span class="idea" data-nb-ref-number="8" id="idea8" data-nb-words="123" data-nb-chars="720">Sotva se&nbsp;rozdrnčel školní zvonek, vyběhli jsme ze&nbsp;třídy, vskočili na&nbsp;hedvábně lesklé schodiště a&nbsp;snášeli se&nbsp;– spíš nad ním než po&nbsp;něm&nbsp;– dolů ze&nbsp;třetího patra, jako bez tíhy. Dupot a&nbsp;hluk se&nbsp;rozléhal kdesi za&nbsp;námi, protože ve&nbsp;dvanácté třídě dvanáctiletky Jiřího Dimitrova dokázal každý šikovný kluk i&nbsp;holka překonat v&nbsp;letu rychlost zvuku, nebo aspoň školního zvonce. Však právě tyhle schody mě&nbsp;vytrénovaly, abych se&nbsp;na&nbsp;Hádech nezřítil ze&nbsp;skály, když jsem se&nbsp;jako blázen rozběhl dolů z&nbsp;Everestu. (Z&nbsp;nejvyšší hory blbosti, tyčící se&nbsp;v&nbsp;našem krajském městě.) Než zvonek dodrnčel, byli jsme před budovou a&nbsp;spěchali na&nbsp;přehradu. Pohybovali jsme se&nbsp;v&nbsp;houfu, celá třída, celá škola, všechny brněnské školy a&nbsp;taky já&nbsp;sám s&nbsp;Lucií.</span></p>
          <p class="chunk" data-nb-ref-number="9" data-nb-words="138" data-nb-chars="835"><span class="idea" data-nb-ref-number="9" id="idea9" data-nb-words="138" data-nb-chars="835">Tramvaj měla konečnou v&nbsp;Bystrci, dál se&nbsp;vyráželo podél řeky k&nbsp;přehradní hrázi a&nbsp;pak doprava na&nbsp;Sokolák. A&nbsp;každý, kdo mohl, se&nbsp;cestou na&nbsp;Sokolák nebo na&nbsp;Kozí horku předváděl v&nbsp;pruhovaném triku, kterému se&nbsp;říkalo hopstriko a&nbsp;které toho léta patřilo na&nbsp;opálené tělo, přestože&nbsp;– nebo protože&nbsp;– se&nbsp;v&nbsp;obchodech se&nbsp;socialistickým textilem vůbec nedalo koupit. Hopstriko bylo důležité, protože nedostupné, mnohem nedostupnější nežli opálení, vymklo se&nbsp;logice pětiletého plánu hospodářství a&nbsp;bylo možné si&nbsp;je&nbsp;opatřit ze&nbsp;západní ciziny nebo z&nbsp;Polska, případně od&nbsp;někoho šikovného odkoupit. Modrobíle kontrastovalo s&nbsp;kakaovou barvou pleti a&nbsp;my byli děti z&nbsp;Pirea, o&nbsp;kterých se&nbsp;toho léta zpívala ve&nbsp;všech jazycích řecká písnička, i&nbsp;česky: <em>Co moře zpívá, ve&nbsp;stínu kormoránů, o&nbsp;tom se&nbsp;zdává k&nbsp;ránu všem dětem z&nbsp;Pirea</em>. Yvetta Simonová a&nbsp;Milan Chladil.</span></p>
          <p class="chunk" data-nb-ref-number="10" data-nb-words="136" data-nb-chars="803"><span class="idea" data-nb-ref-number="10" id="idea10" data-nb-words="136" data-nb-chars="803"><em>Však každý mívá své jedno velké přání, sní o&nbsp;něm za&nbsp;svítání, jak děti z&nbsp;Pirea</em>. Ano, byli jsme pruhovaní jak muklové, ale na&nbsp;rozdíl od&nbsp;pruhovaného mundúru pro vězně byly naše pruhy znamením svobody. To&nbsp;upřesňuji, kdyby si&nbsp;někdo nedovedl představit, co&nbsp;je&nbsp;to&nbsp;znát v&nbsp;osmnácti moře jen z&nbsp;vyprávění a&nbsp;z&nbsp;kina. Cítil jsem, že&nbsp;stačí málo a&nbsp;odpluji i&nbsp;s&nbsp;Lucií vstříc nekonečné, nedohledné modři oceánů. Lucie byla krásné dítě, krásný námořník, a&nbsp;když šla, vypadalo to, jako že&nbsp;ji&nbsp;nese štíhlý, rychlý trojstěžník. Díky písničce jsme pohrdali možností jet noc a&nbsp;den a&nbsp;noc vlakem do&nbsp;rumunské Mamaie nebo do&nbsp;bulharské Varny vzdálených vzdušnou čarou přes Černé moře jen tři sta čtyři sta kilometrů od&nbsp;Krymu s&nbsp;jeho slavným táborem pro ratolesti prominentů Artěkem a&nbsp;se stranickými hotelovými výkrmnami pro funkcionáře.</span></p>
        </section>
        <section>
          <p class="chunk" data-nb-ref-number="11" data-nb-words="95" data-nb-chars="568"><span class="idea" data-nb-ref-number="11" id="idea11" data-nb-words="95" data-nb-chars="568">Snědá barva se&nbsp;tenkrát ještě nedala pořídit v&nbsp;kosmetickém salonu, byla to&nbsp;hodnota, jíž musel člověk dosáhnout osobně, na&nbsp;vlastní nasazení, ó&nbsp;ano, na&nbsp;vlastní kůži. Sluníčko konalo dílo, které v&nbsp;těch dobách nikdo jiný vykonat neuměl, a&nbsp;konalo je&nbsp;stejně pro všechny, kdo žili ve&nbsp;stejném geopolitickém prostoru. Nebe bylo úředně vyprázdněné, ale přístup k&nbsp;němu zatarasen nebyl. A&nbsp;tak jsme s&nbsp;Lucií přestali chodit k&nbsp;přehradě navečer a&nbsp;koupat se&nbsp;ve&nbsp;spodním prádle nebo nahatí, vydávali jsme se&nbsp;tam pokud možno v&nbsp;poledne rovnou ze&nbsp;školy, s&nbsp;plavkami a&nbsp;osuškou v&nbsp;plátěné tašce.</span></p>
          <p class="chunk" data-nb-ref-number="12" data-nb-words="109" data-nb-chars="709"><span class="idea" data-nb-ref-number="12" id="idea12" data-nb-words="109" data-nb-chars="709">Oddávat se&nbsp;slunci vleže, vsedě, vestoje, ve&nbsp;vodě, na&nbsp;dece, při volejbalu, dát se&nbsp;přes den opékat byla ovšem taky děsná blbost, v&nbsp;noci jsme na&nbsp;spáleniny mazali ušlehaný vaječný bílek, například. Sníh barvy měsíčního svitu působí jako protijed na&nbsp;žloutek slunce. Ota z&nbsp;úžehu zvracel a&nbsp;Filip jednou strávil celou noc ve&nbsp;vaně. V&nbsp;případě spálení se&nbsp;po&nbsp;třech až&nbsp;čtyřech dnech drahocenná hnědá kůže oloupala, vydobyté bohatství odcházelo v&nbsp;ošklivých průsvitných plátech. Opalovací vášeň měla sílu hodnou vánoční nakupovací horečky a&nbsp;nezadala si&nbsp;se&nbsp;sháněčskou zběsilostí v&nbsp;Gumu. K&nbsp;ukojení naší zlaté horečky přitom stačilo slunečné počasí a&nbsp;normální pigmentace, ke&nbsp;ztrátě nabytého statusu-symbolu jeden deštivý týden.</span></p>
        </section>
        <section>
          <p class="chunk" data-nb-ref-number="13" data-nb-words="206" data-nb-chars="1307"><span class="idea" data-nb-ref-number="13" id="idea13" data-nb-words="206" data-nb-chars="1307">Zásluhou opalovací vášně poznalo Brno nositelku nejpozoruhodnějšího, nejkrásnějšího zadku v&nbsp;Králově Poli. Nenosila námořnické triko, nýbrž hladké, jako kůže kolem těla obtažené červené šaty. Zadek rýsující se&nbsp;v&nbsp;rudé látce byl přesně kulatý a&nbsp;ani v&nbsp;chůzi, ani vsedě ze&nbsp;své kulatosti nic neslevil. Obzvlášť dokonalý byl při stoupání do&nbsp;schodů kolem přehradní zdi a&nbsp;na nerovném terénu pobřeží. Kdo o&nbsp;něj jednou zavadil pohledem, užasl a&nbsp;nemohl oči odtrhnout. Ten zadek existoval, aby na&nbsp;něj lidé mohli civět, aby jej mohli sledovat zblízka, zdálky, zezdola i&nbsp;z&nbsp;boku, aby hnutím vlastních útrob doprovázeli pravidelné zhupy, rytmus a&nbsp;cílevědomý krok. Onoho léta spatřily ten dokonalý zadek veliké brněnské zástupy, neboť se&nbsp;po&nbsp;celý červenec až&nbsp;do&nbsp;prvních srpnových dní objevoval den co&nbsp;den na&nbsp;cestě z&nbsp;Bystrce k&nbsp;přehradě ve&nbsp;stále stejně oslnivě červených šatech. Zářil a&nbsp;cosi znamenal, vysílal paprsky ke&nbsp;každé tramvaji, která dorazila na&nbsp;konečnou. A&nbsp;zjevoval se&nbsp;znovu a&nbsp;znovu, jako by&nbsp;na&nbsp;konečné v&nbsp;doprovodu jednoho neidentifikovaného mužského zadku čekal na&nbsp;každou další tramvaj, táhl za&nbsp;sebou zástupy lačnící po&nbsp;slunci a&nbsp;po kráse jako krysař z&nbsp;Hameln, odvádějící z&nbsp;města nevinné děti. Podél řeky ke&nbsp;koupališti na&nbsp;Sokoláku se&nbsp;za&nbsp;ním hrnul roj modrobílých pruhovaných triček pokrývajících hrudníky obou pohlaví.</span></p>
        </section>
        <section>
          <p class="chunk" data-nb-ref-number="14" data-nb-words="369" data-nb-chars="2227"><span class="idea" data-nb-ref-number="14" id="idea14" data-nb-words="369" data-nb-chars="2227">Bylo to&nbsp;téhož roku, téhož léta, kdy Jaromír sdělil s&nbsp;potěšením Marii, že&nbsp;všichni čtyři pojedou na&nbsp;prázdniny k&nbsp;pravému, zaručeně modrému a&nbsp;slanému moři v&nbsp;Rumunsku. Když se&nbsp;zpocená rodina vylodila s&nbsp;objemnými kufry na&nbsp;hlavním nádraží v&nbsp;Bukurešti, došlo k&nbsp;malé změně k&nbsp;lepšímu, jak ujišťoval: místo aby společně s&nbsp;ostatními členy zájezdu nastoupili na&nbsp;autobus, který je&nbsp;měl po&nbsp;krátké okružní jízdě hlavním městem odvézt do&nbsp;Mamai, naložili kufry do&nbsp;velkého diplomatického auta. Byla to&nbsp;limuzína se&nbsp;šoférem a&nbsp;poslal ji&nbsp;Jaromírovi laskavě nějaký kolega nebo tak někdo. Místo k&nbsp;východu, k&nbsp;moři, zamířilo však auto na&nbsp;západ a&nbsp;Marie si&nbsp;toho brzo všimla, protože vpravo od&nbsp;silnice se&nbsp;proti obloze objevily hory a&nbsp;cestou k&nbsp;moři přece žádné hory být neměly. „Kam to&nbsp;jedeme?“ vykřikla, jako by&nbsp;rázem pochopila, že&nbsp;se&nbsp;děje něco nenapravitelného a&nbsp;podezřelého. I&nbsp;ten šofér s&nbsp;diplomatickou limuzínou byl podezřelý, proč by&nbsp;měl mít Jaromírův kolega k&nbsp;ruce diplomatické auto? „Co to&nbsp;je&nbsp;za&nbsp;léčku, zbláznili jste se?“ volala zuřivě dvanáctiletá Marie. Ano, to&nbsp;auto je&nbsp;podezřelé, říkám o&nbsp;pětadvacet let později, možná od&nbsp;něho vede stopa k&nbsp;Jaromírovu zmizení. Chemik schopný pracovat pro válečný průmysl, to&nbsp;přece muselo zajímat kdekoho, kde bereš Marie tu&nbsp;jistotu, že&nbsp;v&nbsp;Římě Jaromír pracoval jenom pro akademický výzkum v&nbsp;rámci Národní vědecké rady? V&nbsp;limuzíně s&nbsp;italskou diplomatickou značkou je&nbsp;Marii jenom dvanáct let, zoufale se&nbsp;těšila, chce se&nbsp;koupat, chce chodit bosá po&nbsp;pláži se&nbsp;zlatým pískem a&nbsp;dunami. Jaromír se&nbsp;pokouší ji&nbsp;konejšit, natahuje ruku z&nbsp;místa vedle řidiče k&nbsp;zadnímu sedadlu k&nbsp;Marii, hladí ji&nbsp;po&nbsp;vlasech a&nbsp;stiskne rameno. Moře uvidíš, moře uvidíš, opakuje jako zaklínadlo, jako ukolébavku. Na&nbsp;Mariina víčka se&nbsp;snáší podivný sen o&nbsp;moři, ve&nbsp;kterém ale chybí voda. Zlatý písek se&nbsp;rozprostírá do&nbsp;nedohledna a&nbsp;otisky Jaromírových stop vedou daleko od&nbsp;břehu a&nbsp;ztrácejí se&nbsp;kdesi v&nbsp;dáli. Matka Alžběta a&nbsp;Sofie dobře vědí, proč auto míří k&nbsp;Bělehradu, ale mlčí. Těsně před jugoslávskými hranicemi se&nbsp;Marie probudila a&nbsp;začala znovu fňukat, kde je&nbsp;moře. „Nebudeš křičet, nebudeš mluvit, nebudeš ani šeptat, nebo všichni skončíme v&nbsp;kriminále,“ zasyčela na&nbsp;ni&nbsp;Sofie. Otec i&nbsp;matka se&nbsp;hryzli do&nbsp;rtů, jako by&nbsp;jejich zuby mohly zavřít hubu Marii.</span></p>
          <p class="chunk" data-nb-ref-number="15" data-nb-words="166" data-nb-chars="1062"><span class="idea" data-nb-ref-number="15" id="idea15" data-nb-words="166" data-nb-chars="1062">A&nbsp;tak dál, přes Bělehrad širokou silnicí na&nbsp;Záhřeb, Rijeku a&nbsp;Terst, krásnou krajinou proměněnou v&nbsp;tunel šedivé hrůzy, že&nbsp;se&nbsp;plán zhatí a&nbsp;z&nbsp;komunistického obklíčení nevyjedou. Například si&nbsp;jich nějaký celník začne povážlivě všímat na&nbsp;hranicích rumunských, na&nbsp;hranicích jugoslávských nebo na&nbsp;hranicích italských. Každý cizí pohled bodá matku Alžbětu jako vosí píchnutí a&nbsp;pravda je, že&nbsp;celníci jsou pozorní, jen diplomatické auto nechávají projet mávnutím stopky jako kouzelného proutku, sotva se&nbsp;šofér mírně vykloní z&nbsp;okénka a&nbsp;mávne jakýmsi papírem. Takový to&nbsp;byl zázrak, jako vznést se&nbsp;na&nbsp;vlastnoručně vyrobených křídlech. Anebo snad probůh ten člověk, který mu&nbsp;tenkrát pomohl utéct z&nbsp;Československa, měl o&nbsp;pět let později na&nbsp;svědomí jeho zmizení? Jaromíra mocně chránili jeho budoucí zaměstnavatelé, ale on&nbsp;si&nbsp;neuvědomoval, co&nbsp;všechno může znamenat ta&nbsp;protekce, bez níž by&nbsp;v&nbsp;roce 1963 nebylo myslitelné překročit s&nbsp;celou rodinou troje hranice. Rozechvěle v&nbsp;Terstu u&nbsp;nádraží vystupuje z&nbsp;diplomatického auta a&nbsp;šofér jim ještě pomůže se&nbsp;všemi kufry do&nbsp;vlaku na&nbsp;Řím.</span></p>
        </section>
        <section>
          <p class="chunk" data-nb-ref-number="16" data-nb-words="159" data-nb-chars="1034"><span class="idea" data-nb-ref-number="16" id="idea16" data-nb-words="159" data-nb-chars="1034">Zatímco se&nbsp;dvanáctiletá Marie bezmocně a&nbsp;teď už&nbsp;tiše vzteká v&nbsp;automobilu s&nbsp;jugoslávskou diplomatickou značkou, procházím se&nbsp;s&nbsp;Lucií podél Svratky, což je&nbsp;první a&nbsp;hlavní brněnská řeka, k&nbsp;vysoké přehradní zdi. Pravidelný pohyb rudě povlečených hýždí, nesoucích se&nbsp;sto padesát metrů před námi, sledují zástupy vážně a&nbsp;soustředěně jako monstranci. Hovor umlká a&nbsp;dvojice na&nbsp;sebe zapomínají. Mužský zadek vedle červeného zadku je&nbsp;na&nbsp;svém místě, nezbytný a&nbsp;zároveň bezvýznamný, de&nbsp;facto neviditelný. Bdělému snění v&nbsp;chůzi se&nbsp;pod magnetickým kouzlem rudých synkop neskvělejší brněnské zadnice oddávají svorně a&nbsp;nerozdílně obě pohlaví. Ani záchvěv červené nitky v&nbsp;tkáni šatů žádnému oku neunikne, jako by&nbsp;měla dokonalost právě teď, v&nbsp;tuto chvíli prozradit světu něco dosud zcela neznámého o&nbsp;lidské bytosti. A&nbsp;snad i&nbsp;o&nbsp;poslání člověka ve&nbsp;světě. Na&nbsp;přehradu začali chodit i&nbsp;bledí básníci navyklí zakouřeným vinárnám, za&nbsp;červeným zadkem byl spatřen i&nbsp;Pocel v&nbsp;doprovodu Karafiáta. Měli na&nbsp;sobě normální konfekční košile, žádná pruhovaná hopstrika.</span></p>
          <p class="chunk" data-nb-ref-number="17" data-nb-words="94" data-nb-chars="612"><span class="idea" data-nb-ref-number="17" id="idea17" data-nb-words="94" data-nb-chars="612">Ve&nbsp;sborovně dvanáctiletky na&nbsp;Slovanském náměstí v&nbsp;Králově Poli se&nbsp;o&nbsp;krouživé kulatosti slavné zádi také debatovalo. Její bezchybnost uznala nejen tělocvikářka, ve&nbsp;které před dvěma lety uzrál nápad s&nbsp;výstupem na&nbsp;Everest, ale i&nbsp;profesorka matematiky. A&nbsp;já v&nbsp;sobě dodnes snadno vyvolám k&nbsp;životu ten rudě zářící anatomický klenot. Matně si&nbsp;pamatuji i&nbsp;nakrátko ostříhané, husté tmavé vlasy, vroubící nad límečkem červené šaty, ale vůbec nic nemůžu říct o&nbsp;tváři, která zjevení provázela. Totiž předcházela. Byla to&nbsp;tvář, avšak odvrácená. Dnes vím, že&nbsp;ta&nbsp;prdel předznamenávala se&nbsp;slušným náskokem novou kulturní epochu.</span></p>
        </section>
        <section>
          <p class="chunk" data-nb-ref-number="18" data-nb-words="61" data-nb-chars="387"><span class="idea" data-nb-ref-number="18" id="idea18" data-nb-words="61" data-nb-chars="387">Ve&nbsp;znamení zadků přece proběhl už&nbsp;týdenní pochod v&nbsp;Tatrách: čtyřicet zadků pod batohy na&nbsp;turistické stezce nad Bílým potokem, největší Kazimírův zadek a&nbsp;batoh, který mě&nbsp;málem shodil z&nbsp;úzké kamenité horské stezky na&nbsp;balvany v&nbsp;Bílém potoce. V&nbsp;mém životě sehrály jistou roli také zadky pseudohorolezců z&nbsp;náhradního Everestu na&nbsp;Hádech a&nbsp;samozřejmě Kazimírův zadek tamtéž, v&nbsp;rozkládací sesli.</span></p>
          <p class="chunk" data-nb-ref-number="19" data-nb-words="21" data-nb-chars="158"><span class="idea" data-nb-ref-number="19" id="idea19" data-nb-words="21" data-nb-chars="158">Miniaturní zadky modelek, které zaplaví svět do&nbsp;konce tisíciletí, se&nbsp;teprve formovaly v&nbsp;éterných tělech hotovících se&nbsp;k&nbsp;planetárnímu interkulturnímu narození.</span></p>
          <p class="chunk" data-nb-ref-number="20" data-nb-words="61" data-nb-chars="367"><span class="idea" data-nb-ref-number="20" id="idea20" data-nb-words="61" data-nb-chars="367">Z&nbsp;přehrady jsme se&nbsp;s&nbsp;Lucií vracívali pěšky přes Medlánský kopec a&nbsp;Palackého vrch, kde jsem znal zelenou skrýši, milostnou jeskyni, utvořenou z&nbsp;dokonale spletených, hustě listím porostlých větví mladých dubů, bříz a&nbsp;černého bezu. Nikdo nemohl zvenku spatřit, že&nbsp;se&nbsp;tam skrýváme, natož co&nbsp;tam děláme. A&nbsp;už vůbec ne&nbsp;za&nbsp;tmy. Byly to&nbsp;objevy závratné jako propast do&nbsp;výšky.</span></p>
        </section>
        <section>
          <p class="chunk" data-nb-ref-number="21" data-nb-words="48" data-nb-chars="297"><span class="idea" data-nb-ref-number="21" id="idea21" data-nb-words="48" data-nb-chars="297">Kristýnka toho roku toužila po&nbsp;krajích, které ležely docela jiným směrem než její rodná vesnice. Chovala podivnou podprahovou představu, že&nbsp;dostat se&nbsp;do&nbsp;Afriky je&nbsp;v&nbsp;podstatě snazší a&nbsp;příjemnější než se&nbsp;vracet někam do&nbsp;Starých Dvorů, kde už&nbsp;určitě nežije ani koza vyrostlá z&nbsp;jejího bílého kůzlátka.</span></p>
          <p class="chunk" data-nb-ref-number="22" data-nb-words="144" data-nb-chars="1044"><span class="idea" data-nb-ref-number="22" id="idea22" data-nb-words="144" data-nb-chars="1044">Kristýnka si&nbsp;ze&nbsp;Starých Dvorů nepamatuje skoro nic, zato ví&nbsp;přesně, kdy v&nbsp;životě poprvé uviděla černocha. Černoch byl oblečený do&nbsp;dlouhé modré plachty a&nbsp;kráčel v&nbsp;řemínkových kristuskách po&nbsp;asfaltové silnici na&nbsp;brněnském výstavišti, u&nbsp;příležitosti brněnského strojírenského veletrhu. Strojírenský veletrh skýtal každoročně obyvatelům města i&nbsp;okolí jedinečnou příležitost spatřit vodní čerpadla, nové modely traktorů, nebetyčné jeřáby, lesklé osobní automobily, nevysvětlitelně elegantní a&nbsp;upravené dámy u&nbsp;firemních stánků západních zemí a&nbsp;dva nebo tři černochy. Jakož i&nbsp;automatické výrobní linky na&nbsp;bakelitové pohárky, plechové zátky a&nbsp;automobilové kapoty, obráběcí stroje a&nbsp;bagry. Byla to&nbsp;nejsvětovější brněnská událost roku a&nbsp;díky ní&nbsp;se&nbsp;v&nbsp;Brně těžký průmysl těšil horlivé, až&nbsp;lačné pozornosti. Návštěvníci výstaviště si&nbsp;od&nbsp;gigantických cizích exponátů po&nbsp;kilech odnášeli barevné prospekty vodních čerpadel, hutních bagrů a&nbsp;luxusních mercedesů do&nbsp;malých přeplněných bytů státní výstavby jako důkaz existence bezchybného, novotou vonícího světa.</span></p>
        </section>
        <section>
          <p class="chunk" data-nb-ref-number="23" data-nb-words="166" data-nb-chars="1056"><span class="idea" data-nb-ref-number="23" id="idea23" data-nb-words="166" data-nb-chars="1056">Černoch se&nbsp;pohyboval svižně, krokem docela jiným než muži v&nbsp;oblecích a&nbsp;polobotkách. Hlavu nesl vysoko a&nbsp;oči měl široce otevřené do&nbsp;dálky, až&nbsp;za&nbsp;oblouky konstruktivistických a&nbsp;funkcionalistických pavilonů, i&nbsp;za obzor kohoutovických lesů. Neuhnul pohledem ani ve&nbsp;směru pojízdných uzenářských stánků, odkud se&nbsp;valila pára z&nbsp;horkých párků. Zatímco si&nbsp;uchození a&nbsp;vyhládlí veletržní poutníci bryndali mastnotu a&nbsp;hořčici na&nbsp;zapocené košile, on&nbsp;našlapoval zlehka a&nbsp;dlouhý šat se&nbsp;mu&nbsp;vlnil kolem holých, tmavohnědých kotníků. Kristýnka zůstala ohromeně stát. Když ji&nbsp;to&nbsp;modrosnědé zjevení minulo, otočila se&nbsp;a&nbsp;rozběhla jako vánek, předběhla ho&nbsp;a&nbsp;znovu zůstala stát, jako by&nbsp;si&nbsp;na&nbsp;něco vzpomněla. Pak se&nbsp;na&nbsp;patě zas obrátila, aby si&nbsp;znovu a&nbsp;líp prohlédla tmavou tvář, vzácnější i&nbsp;krásnější než nejbarevnější prospekty nejautomatizovanějších výrobních linek. Jste krásný, gratuluji vám. Obzvlášť k&nbsp;barvě vaší pleti vám gratuluji, řekla vřele té&nbsp;bytosti z&nbsp;jiného světa, vyslovuji vám uznání za&nbsp;to, že&nbsp;jste tu&nbsp;v&nbsp;Brně za&nbsp;černochy, zejména z&nbsp;Afriky, ale možná i&nbsp;z&nbsp;Ameriky.</span></p>
          <p class="chunk" data-nb-ref-number="24" data-nb-words="78" data-nb-chars="529"><span class="idea" data-nb-ref-number="24" id="idea24" data-nb-words="78" data-nb-chars="529">Kristýnka se&nbsp;Afričanovi při tom němém, nahlas nikdy nevysloveném proslovu půvabně uklonila, ale hubenou osmnáctiletou dívenku v&nbsp;lehkých bavlněných šatičkách toho dne nikdo neviděl, nikdo neslyšel, nikdo si&nbsp;jí&nbsp;ani trochu nevšímal. Modrý černoch kráčel dál k&nbsp;obzorům, o&nbsp;kterých ona sice mnoho nevěděla, zato nesmírně tušila. Stejně jako on, a&nbsp;bolestněji toužila vypadnout ze&nbsp;začouzeného města, vyskočit na&nbsp;koně nebo na&nbsp;velblouda a&nbsp;vyrazit tryskem nekonečnou pouští. Proč zrovna pouští vlastně? Ta&nbsp;otázka mi&nbsp;připadá důležitá dodnes.</span></p>
        </section>
        <section>
          <p class="chunk" data-nb-ref-number="25" data-nb-words="77" data-nb-chars="464"><span class="idea" data-nb-ref-number="25" id="idea25" data-nb-words="77" data-nb-chars="464">Pět let po&nbsp;setkání s&nbsp;černochem na&nbsp;brněnském výstavišti se&nbsp;Kristýnka zamiluje v&nbsp;Praze do&nbsp;Zariho. Zari bude mít stejně urostlou postavu a&nbsp;bude nahlížet do&nbsp;dálky pohledem stejně perleťovým nebo možná ještě světelnějším a&nbsp;bude také lhostejný vůči párkům. Ty&nbsp;párky budu tou dobou v&nbsp;Praze prodávat já, na&nbsp;pražském výstavišti, a&nbsp;Kristýnka mi&nbsp;občas pomůže. Ano, první dosaženou dálkou v&nbsp;Kristýnčině životě měla být Praha, a&nbsp;tam nebylo tak těžké potkat cizince jako v&nbsp;Brně.</span></p>
        </section>
        <section>
          <p class="chunk" data-nb-ref-number="26" data-nb-words="111" data-nb-chars="700"><span class="idea" data-nb-ref-number="26" id="idea26" data-nb-words="111" data-nb-chars="700">Pořád toho stejného léta, tři měsíce před maturitou, nám učitelé nadiktovali tituly básní, které jsme měli odříkat zpaměti před maturitní komisí. Lucii připadl Majakovskij, óda začínající slovy <em>Strana je&nbsp;ruka s&nbsp;milionem prstů</em>. Lucie se&nbsp;naučila brblat hrdelním hlasem: <em>Když se&nbsp;řekne strana, rozumím Lenin, když se&nbsp;řekne Lenin, rozumím strana</em>. Dívala se&nbsp;při tom zpod obočí, jako by&nbsp;chtěla zahnat zlého psa nebo zloděje. Nebo jako by&nbsp;těmi verši někoho chtěla kousnout. Říkala to&nbsp;rusky a&nbsp;musím přiznat, že&nbsp;teprve teď, když verše volně překládám do&nbsp;češtiny, vyvstává mi&nbsp;před očima v&nbsp;plném smyslu úděsný obraz pěsti s&nbsp;milionem prstů. Takovou medúzu, takovou smrtící Gorgonu by&nbsp;v&nbsp;mořských hlubinách nenašel.</span></p>
          <p class="chunk" data-nb-ref-number="27" data-nb-words="130" data-nb-chars="787"><span class="idea" data-nb-ref-number="27" id="idea27" data-nb-words="130" data-nb-chars="787">Těsně před zkouškami Lucie prohlásila, že&nbsp;už&nbsp;ví, proč se&nbsp;ten nešťastný Vladimir Vladimirovič Majakovskij zastřelil a&nbsp;že to&nbsp;komisi vysvětlí. Vyslovila tu&nbsp;hrozbu jako slavnostní slib, ruku při tom měla ve&nbsp;výši prsou a&nbsp;dva prsty zvednuté jako Kristus pantokrator na&nbsp;staré ikoně. Prosím tě&nbsp;neblbni, řekla jí&nbsp;na&nbsp;to&nbsp;nervózně matka Teresie, Alois neřekl nic, dozvídal se&nbsp;právě, že&nbsp;nějaký Rus se&nbsp;jménem odvozeným od&nbsp;majáku byl zastřelen a&nbsp;že se&nbsp;z&nbsp;toho zkouší u&nbsp;maturity. Všechno se&nbsp;ale odehrálo jinak, poslední červnový týden uhodila vedra, slunce rozpálilo třídu a&nbsp;na Lucii přišla řada, když už&nbsp;měla maturitní komise chuť na&nbsp;oběd. Za&nbsp;lhostejného souhlasu zkoušejících předsedkyně komise Lucii ujistila, že&nbsp;na&nbsp;ódu o&nbsp;straně s&nbsp;milionem prstů není dost času a&nbsp;na osobu Majakovského vlastně taky ne.</span></p>
          <p class="chunk" data-nb-ref-number="28" data-nb-words="57" data-nb-chars="333"><span class="idea" data-nb-ref-number="28" id="idea28" data-nb-words="57" data-nb-chars="333">Možná to&nbsp;byla sebevražda, někdo ale tvrdí, že&nbsp;vražda! Než Lucie dořekla tu&nbsp;větu, mávli rukou, ať&nbsp;raději mlčí, a&nbsp;smetli její problémy ze&nbsp;stolu nejlepší známkou. Ano, časy se&nbsp;měnily, školní komise měnily názory a&nbsp;sobotní parta mých rodičů se&nbsp;po&nbsp;večerech víc divila než hádala. Mladí na&nbsp;mejdanech tančili čím dál divočeji rock and roll.</span></p>
        </section>
        <section>
          <p class="chunk" data-nb-ref-number="29" data-nb-words="129" data-nb-chars="822"><span class="idea" data-nb-ref-number="29" id="idea29" data-nb-words="129" data-nb-chars="822">Muzika otřásla zdmi zadrátovaného světa dřív než velké myšlenky; z&nbsp;pražských malých divadel vytryskly písničky o&nbsp;staré žlůvě na&nbsp;vykotlaném dubu, o&nbsp;holce sušící si&nbsp;vlasy jen tak nad plamenem a&nbsp;ještě taky: <em>Kapitáne, kam s&nbsp;tou lodí, nevezte ji&nbsp;do&nbsp;poschodí, probudíte partaje</em>. Osvobodivý nonsens tryskal z&nbsp;oken i&nbsp;z&nbsp;vikýřů a&nbsp;vnikal do&nbsp;všech koutů, zvučel z&nbsp;rádia a&nbsp;z&nbsp;gramofonů, a&nbsp;dokonce ředitel Nerudík, který ještě v&nbsp;zimě kontroloval osobně u&nbsp;vchodu do&nbsp;školy, jestli žákyně jeho dvanáctiletky na&nbsp;sobě nemají zakázané kalhoty nebo ještě zakázanější barevné punčocháče, zelené, modré, a&nbsp;dokonce rudé, i&nbsp;tenhle náš Nerudík si&nbsp;s&nbsp;hrůzou uvědomil, že&nbsp;<em>Široká strana moja rodnaja</em> zní pojednou jako hymnus ze&nbsp;všech nejnesmyslnější. A&nbsp;Internacionála jakbysmet. Ustoupil dokonce od&nbsp;úmyslu zavést přísné pronásledování hopstrik ve&nbsp;škole.</span></p>
          <p class="chunk" data-nb-ref-number="30" data-nb-words="16" data-nb-chars="96"><span class="idea" data-nb-ref-number="30" id="idea30" data-nb-words="16" data-nb-chars="96">Když jsme měli tu&nbsp;pitomou maturitu konečně za&nbsp;sebou, byly Ferdovy třešně u&nbsp;Soběšic zralé akorát.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_026.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>