<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="18/ Pokusy o&nbsp;dobro&nbsp;– průhledy II">
    <meta name="apple-mobile-web-app-capable" content="yes">
    <title>18/ Pokusy o&nbsp;dobro&nbsp;– průhledy II</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_023.html">
    <link rel="next" href="./kazda_vec_at_dospeje_na_sve_misto_025.html">
    <meta name="nb-order" content="20">
    <link rel="self" href="kazda_vec_at_dospeje_na_sve_misto_024.html">
    <meta name="nb-identifier" content="richterova-kazda-vec-at-dospeje-na-sve-misto-0f9964a">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2710" data-nb-chars="16685">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_023.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="7" data-nb-chars="32"><span class="idea" data-nb-ref-number="1" id="idea1" data-nb-words="7" data-nb-chars="32">18/ Pokusy o&nbsp;dobro&nbsp;– průhledy II</span></h1>
        <section>
          <p class="chunk" data-nb-ref-number="2" data-nb-words="112" data-nb-chars="738"><span class="idea" data-nb-ref-number="2" id="idea2" data-nb-words="112" data-nb-chars="738">V&nbsp;padesátých letech myly ženy okna zmuchlanými novinami. Mokré noviny stíraly špínu, suché leštily. Ženy se&nbsp;vykláněly do&nbsp;ulice, potily se&nbsp;v&nbsp;domácích hadrech a&nbsp;smýkaly zmačkanými novinami po&nbsp;tabulkách s&nbsp;takovou energií, odhodláním i&nbsp;nadějí, jako kdyby jim v&nbsp;pohledu do&nbsp;nebe bránila jen mastná špína a&nbsp;smogový prach na&nbsp;okenních tabulích. V&nbsp;šedesátých letech hodil komunistický průmysl na&nbsp;trh přípravek na&nbsp;čištění skla značky Okena. Výpary okeny měly euforizující účinky. Hospodyně měly pocit, že&nbsp;se&nbsp;jejich nekonečné úsilí o&nbsp;čistější svět setkává s&nbsp;úspěchem. Okena však nepřiblížila matky nebi, následky vdechování jsou škodlivé a&nbsp;časem zhoubné. Pubertální mládež pořádala okenové párty, omámení bylo rychlejší a&nbsp;stálo mnohem míň než chlast.</span></p>
          <p class="chunk" data-nb-ref-number="3" data-nb-words="63" data-nb-chars="394"><span class="idea" data-nb-ref-number="3" id="idea3" data-nb-words="63" data-nb-chars="394">Čas se&nbsp;valil hodinami, dny, týdny a&nbsp;měsíci stlaných postelí, krátce i&nbsp;déle větraných povlaků a&nbsp;peřin, leštěnými okny. Čas vysávaného prachu a&nbsp;ohřívané polívky. Čas pečených kuřat s&nbsp;rýží pilaf, s&nbsp;cibulí a&nbsp;dvěma hřebíčky, pěkně doprostřed cibule zapíchnutými. Po&nbsp;vytažení hotové rýže z&nbsp;trouby jsou hřebíčky měkké a&nbsp;voní. Karafiátové hřeby&nbsp;– <em>chiodi di&nbsp;garofano</em>. Karafiát je&nbsp;karafiát, rýže je&nbsp;rýže.</span></p>
        </section>
        <section>
          <p class="chunk" data-nb-ref-number="4" data-nb-words="165" data-nb-chars="929"><span class="idea" data-nb-ref-number="4" id="idea4" data-nb-words="165" data-nb-chars="929">„Oni mi&nbsp;stárnou a&nbsp;utíkají do&nbsp;nevinnosti. Jednoho dne mi&nbsp;umřou.“ Tak zní věta, která mě&nbsp;pozvedla z&nbsp;hořkosti v&nbsp;té době. Bylo to, když jsem si&nbsp;znenáviděl Josefa a&nbsp;Věru, že&nbsp;si&nbsp;spokojeně žili, zatímco kolem nás tajně i&nbsp;zjevně umírali lidi. Měsíce jsem v&nbsp;té větě bydlel, někdy vyjadřovala zlost, někdy naději na&nbsp;odpuštění. Až&nbsp;jsem ji&nbsp;konečně napsal do&nbsp;své první knížky, kde se&nbsp;vypráví o&nbsp;idylickém dětství ve&nbsp;frontách na&nbsp;pomeranče a&nbsp;o&nbsp;vánočních kaprech ve&nbsp;vanách. O&nbsp;vánočních stromcích, které nebyly vždycky kradené. Básník Štěpán Pocel měl tu&nbsp;větu rád. Byl první čtenář té&nbsp;knížky, už&nbsp;nevím, co&nbsp;mi&nbsp;na&nbsp;ni&nbsp;řekl, jen to&nbsp;vím, že&nbsp;měl rád tu&nbsp;větu, opakoval ji&nbsp;nahlas a&nbsp;tím ji&nbsp;zachránil před zapomenutím. Fronty už&nbsp;nepopisuji idylicky. Uvědomuji si&nbsp;taky, že&nbsp;moji rodiče v&nbsp;padesátých ani v&nbsp;šedesátých letech nežili ani trochu lehce, že&nbsp;to&nbsp;měli těžké, a&nbsp;že pokud byli spokojení, bylo to&nbsp;jen a&nbsp;jen proto, že&nbsp;spokojenost je&nbsp;dobrá lidská vlastnost.</span></p>
        </section>
        <section>
          <p class="chunk" data-nb-ref-number="5" data-nb-words="93" data-nb-chars="532"><span class="idea" data-nb-ref-number="5" id="idea5" data-nb-words="93" data-nb-chars="532">Jako preludium k&nbsp;novým časům se&nbsp;od&nbsp;poloviny šedesátých let noční ulicí o&nbsp;sobotách rozléhalo až&nbsp;na&nbsp;roh Slovanského náměstí rozčilené klapání podpatků Leny Karafiátové: to&nbsp;už&nbsp;se&nbsp;temperamentní hádky přenášely z&nbsp;nitra bytu na&nbsp;ulici. Jarda Karafiát se&nbsp;za&nbsp;zvuků té&nbsp;bojové palby loučil s&nbsp;Olínkovými spokojeně, že&nbsp;spolu zase měli velkou hádku o&nbsp;dobro světa. Věra jim mávala z&nbsp;okna ve&nbsp;výklenku ložnice a&nbsp;Josef si&nbsp;v&nbsp;druhém okně zapaloval poslední cigaretu před spaním. Všichni jsme si&nbsp;byli jistí, že&nbsp;víme, co&nbsp;je&nbsp;dobro, co&nbsp;je&nbsp;zlo a&nbsp;co je&nbsp;svět.</span></p>
          <p class="chunk" data-nb-ref-number="6" data-nb-words="214" data-nb-chars="1320"><span class="idea" data-nb-ref-number="6" id="idea6" data-nb-words="214" data-nb-chars="1320">Svět směrem na&nbsp;západ od&nbsp;nás byl nedostupný a&nbsp;nebezpečný, na&nbsp;východě se&nbsp;rozkládal svět dobra a&nbsp;ten nás měl před zlým světem navždycky ochraňovat. My&nbsp;jsme byli uprostřed a&nbsp;doufali, že&nbsp;se&nbsp;o&nbsp;prázdninách poprvé podíváme aspoň do&nbsp;té&nbsp;nejbližší ciziny, například k&nbsp;Balatonu. Co&nbsp;se&nbsp;týče Západu, viděli jsme samozřejmě všelijaké filmy, ale divácký zážitek není ten pravý zážitek. Silněji na&nbsp;nás působilo oblečení cizinců, kteří se&nbsp;v&nbsp;Brně tu&nbsp;a&nbsp;tam objevili: pěkný střih, dobrá kvalita a&nbsp;nezvyklé barvy. Neinformovaní cizinci se&nbsp;na&nbsp;oplátku divili, proč že&nbsp;všichni chodíme v&nbsp;uniformách. Když v&nbsp;roce 1963 přijela znenadání Ríza se&nbsp;svým vídeňským manželem za&nbsp;Kateřinou Tichou-Pátkovou-Vránovou a&nbsp;jejím milicionářským manželem Aloisem, měla na&nbsp;sobě elegantní cestovní komplet. Kateřina si&nbsp;netroufla látku ohmatat, ale dobře si&nbsp;ji&nbsp;prohlédla: určitě čistá vlna. Měli ve&nbsp;Vídni opravnu aut, snad dokonce mercedesů, takže museli být hodně bohatí. Po&nbsp;té&nbsp;první rozpačité a&nbsp;krátké návštěvě Ríza manžela přesvědčila, aby do&nbsp;Brna jezdili dvakrát do&nbsp;roka za&nbsp;starou kamarádkou a&nbsp;na dobré jídlo za&nbsp;pár šupů. V&nbsp;Grandu se&nbsp;tenkrát jedlo moc dobře, i&nbsp;obsluha byla vzorná a&nbsp;Kateřina s&nbsp;milicionářem byli jejich hosty na&nbsp;nedělní oběd, někdy i&nbsp;Lucie. Sedávali v&nbsp;sále se&nbsp;zimní zahradou a&nbsp;Kateřina Aloisovi důvěrně šeptala: Tady je&nbsp;to&nbsp;doopravdy jako ve&nbsp;Vídni.</span></p>
        </section>
        <section>
          <p class="chunk" data-nb-ref-number="7" data-nb-words="45" data-nb-chars="255"><span class="idea" data-nb-ref-number="7" id="idea7" data-nb-words="45" data-nb-chars="255">Tím vším chci říct, že&nbsp;v&nbsp;první polovině šedesátých let nebylo mnoho přímých svědků světa, v&nbsp;němž zlo vládlo nade všechno: náš Josef byl v&nbsp;tom ohledu coby šéf výzkumného ústavu zemědělského velkou výjimkou. Však jsme pro to&nbsp;byli na&nbsp;svého otce hrdí i&nbsp;pyšní.</span></p>
          <p class="chunk" data-nb-ref-number="8" data-nb-words="112" data-nb-chars="790"><span class="idea" data-nb-ref-number="8" id="idea8" data-nb-words="112" data-nb-chars="790">Ano, Josef byl vzácným, očitým, důkladným a&nbsp;spolehlivým svědkem skutečné, viditelné a&nbsp;hmatatelné existence Západu. Poněkud také Severu a&nbsp;Jihu. Pro lásku k&nbsp;pravdě i&nbsp;k&nbsp;symetrii dodávám, že&nbsp;byl také znalcem Východu, což se&nbsp;může zdát samozřejmé a&nbsp;obyčejné, ale jak se&nbsp;ukáže, mohlo to&nbsp;být mnohem nebezpečnější než poznávat kapitalistický Západ. Jako šéf strategicky důležitého ústavu vyjížděl pravidelně za&nbsp;hranice na&nbsp;služební cesty, jednání, konference, schůzky, studijní pobyty a&nbsp;zdvořilostní návštěvy. Potkával kolegy z&nbsp;odborných ústavů zabývajících se&nbsp;stejně jako on&nbsp;hubením parazitů, léčením rostlin i&nbsp;výhledovou industrializací zemědělství, chemizací potravin, též pokrokovým vývojem bezpůdních kultur a&nbsp;posléze bezkulturních půd (až k&nbsp;tomuto konci nedohlédl a&nbsp;dohlédnout snad ani nemohl).</span></p>
          <p class="chunk" data-nb-ref-number="9" data-nb-words="47" data-nb-chars="261"><span class="idea" data-nb-ref-number="9" id="idea9" data-nb-words="47" data-nb-chars="261">Díky Josefovi, jeho očima a&nbsp;z&nbsp;jeho vyprávění jsme poznali i&nbsp;moře, Černé, v&nbsp;Bulharsku. Voda v&nbsp;moři byla modrá a&nbsp;opravdu slaná a&nbsp;Josefovi se&nbsp;při vyprávění ještě stahovala ústa. Všechno, co&nbsp;Josef v&nbsp;cizině spatřil, čeho se&nbsp;dotkl a&nbsp;co snědl, stávalo se&nbsp;naším světem.</span></p>
          <p class="chunk" data-nb-ref-number="10" data-nb-words="112" data-nb-chars="682"><span class="idea" data-nb-ref-number="10" id="idea10" data-nb-words="112" data-nb-chars="682">Když se&nbsp;chystal na&nbsp;Západ, balila mu&nbsp;babička Anežka do&nbsp;kufru štangli trvanlivého salámu a&nbsp;tvrdý sýr, aby měl co&nbsp;k&nbsp;večeři v&nbsp;hotelu. Krájel si&nbsp;salám kapesním nožíkem k&nbsp;snídani i&nbsp;k&nbsp;večeři a&nbsp;žvýkal nad starými českými novinami, rozloženými na&nbsp;nočním stolku, aby ušetřil za&nbsp;diety a&nbsp;mohl přivézt domů koňak nebo camembert, parmezán, nebo aspoň ricottu. Vzorky cizího světa mají být pokud možno poživatelné, neboť jen poživatelné a&nbsp;jinak vstřebatelné důkazy jsou dostatečně průkazné. I&nbsp;čokoláda se&nbsp;hodila. Josef se&nbsp;snažil přivézt domů z&nbsp;každé země na&nbsp;ochutnání to&nbsp;nejlepší, podobný poutníkovi, který by&nbsp;si&nbsp;v&nbsp;době pozdní renesance usmyslil dovézt do&nbsp;Brna čerstvý doušek vody z&nbsp;rajského Nilu.</span></p>
          <p class="chunk" data-nb-ref-number="11" data-nb-words="68" data-nb-chars="448"><span class="idea" data-nb-ref-number="11" id="idea11" data-nb-words="68" data-nb-chars="448">Když se&nbsp;Josef vydával do&nbsp;socialistických zemí východního bloku, nevozil trvanlivý salám tam, nýbrž zpět. V&nbsp;zemích budoucího dobra nikdo nedopustil, aby host z&nbsp;ciziny večeřel v&nbsp;hotelovém pokoji sám, a&nbsp;ještě k&nbsp;tomu jen pár koleček vlastního, nenápadně, ne-li tajně importovaného buřta. Komunistické večeře, obědy i&nbsp;snídaně probíhaly formou bohatých hostin, tabulí, bufetů, svačin a&nbsp;občerstvení. A&nbsp;vždycky ještě něco zbylo, co&nbsp;se&nbsp;dalo strčit do&nbsp;tašky.</span></p>
          <p class="chunk" data-nb-ref-number="12" data-nb-words="185" data-nb-chars="1161"><span class="idea" data-nb-ref-number="12" id="idea12" data-nb-words="185" data-nb-chars="1161">Před pokojem v&nbsp;hotelu Moskva stál ve&nbsp;dne v&nbsp;noci ramenatý muž v&nbsp;civilu a&nbsp;dohlížel na&nbsp;každý Josefův krok. Pořizoval si&nbsp;i&nbsp;zápisky, ale Josef nevěděl k&nbsp;čemu, vždyť ho&nbsp;na&nbsp;pokoji nikdo nenavštívil, jen flašky, konzervy a&nbsp;drobné, v&nbsp;ubrousku zabalené pochoutky si&nbsp;tam Josef nenápadně odnášel. Plnily kufr mohutněji, než kdy mohly plnit hmatatelné důkazy existence Západu, whisky, calvadosy, koňaky a&nbsp;jiné poživatelné vzorky zlého světa. A&nbsp;nebyly horší. Hromadění socialistických darů strážící gorilu v&nbsp;hotelu Moskva nezajímalo. Josef si&nbsp;sice nebyl jistý, jestli se&nbsp;mu&nbsp;v&nbsp;kufru někdo nehrabal, určitě však žádná flaška nezmizela. Kufr po&nbsp;dědečkovi byl kožený. Josef z&nbsp;něho před odletem do&nbsp;Moskvy pečlivě odlepil nálepky hotelů a&nbsp;letovisek, kam jezdili na&nbsp;dovolenou Ferda s&nbsp;Jarmilou v&nbsp;dávných dobách předválečných, když ještě bylo normální mít peníze a&nbsp;pas. Josef měl pas služební, peníz taky. Ve&nbsp;zlém kapitalismu byl jak známo náš socialistický peníz nespravedlivě žebrácký, v&nbsp;normální lidové hospodě v&nbsp;Berlíně nebo v&nbsp;Paříži si&nbsp;Josef nemohl dovolit oběd ani svačinu. Bylo tohle důkazem zla? Pro někoho to&nbsp;bylo důkazem zla západního, pro někoho zas důkazem zla východního.</span></p>
        </section>
        <section>
          <p class="chunk" data-nb-ref-number="13" data-nb-words="113" data-nb-chars="700"><span class="idea" data-nb-ref-number="13" id="idea13" data-nb-words="113" data-nb-chars="700">Vrcholem všech Josefových cest byly návraty. Když vkročil do&nbsp;předsíně a&nbsp;žuchnul kufrem na&nbsp;dlaždičky, vrátila se&nbsp;k&nbsp;nám jeho vůně, rozezněl se&nbsp;jeho silný srdečný hlas. Věra měla nachystanou slavnostní večeři, ze&nbsp;spížky se&nbsp;přinesla flaška plzeňského, a&nbsp;než jsme dojedli, Josef se&nbsp;rozpovídal. Vyvolával k&nbsp;životu věci velké i&nbsp;malé a&nbsp;možná se&nbsp;z&nbsp;nich doopravdy radoval, teprve když jsme jeho cestu prožívali společně, v&nbsp;jeho vyprávění. Pamatuji si, že&nbsp;ve&nbsp;Švýcarsku ho&nbsp;ohromil důmyslný tříštič vody zabudovaný do&nbsp;kohoutků v&nbsp;kterési hotelové koupelně: voda vytéká šumivě, úsporně&nbsp;– a&nbsp;nestříká. Josef nadšeně žasnul a&nbsp;lámal si&nbsp;hlavu, jak to&nbsp;asi ti&nbsp;zlí kapitalisté dělají, že&nbsp;mají všechno tak kvalitně vyrobené.</span></p>
          <p class="chunk" data-nb-ref-number="14" data-nb-words="27" data-nb-chars="165"><span class="idea" data-nb-ref-number="14" id="idea14" data-nb-words="27" data-nb-chars="165">Nesmáli jsme se&nbsp;halasně, spíš jsme se&nbsp;jen tak příjemně kolébali v&nbsp;pocitu úsměvného bezpečí. Absurdita světa na&nbsp;nás nemůže, my&nbsp;ji&nbsp;přece vždycky odhalíme a&nbsp;zesměšníme!</span></p>
          <p class="chunk" data-nb-ref-number="15" data-nb-words="204" data-nb-chars="1189"><span class="idea" data-nb-ref-number="15" id="idea15" data-nb-words="204" data-nb-chars="1189">Nejraději Josef pozoroval lidi: v&nbsp;Neapoli chodil týden každé ráno obdivovat mladé muže obsluhující elektrické kávovary. Takový švih, rytmus, rychlost, obratnost: ten kluk ještě ke&nbsp;všemu házel talířky do&nbsp;vzduchu, aby se&nbsp;dvakrát v&nbsp;letu překlopily. Než je&nbsp;postavil před zákazníka, už&nbsp;tu&nbsp;byl i&nbsp;šálek s&nbsp;voňavým kafem. Obslouží až&nbsp;tři osoby za&nbsp;minutu, to&nbsp;je&nbsp;čtyřicet pět za&nbsp;čtvrt hodiny, to&nbsp;je&nbsp;tisíc čtyři sta čtyřicet kafat za&nbsp;osmihodinovou pracovní dobu. Tolik hostů na&nbsp;kafe za&nbsp;celý den nepřijde, ale výkon je&nbsp;to&nbsp;stejně nadlidský. Kluk na&nbsp;požádání servíruje kafe i&nbsp;do skla nebo s&nbsp;kapkou mléka nebo s&nbsp;likérem nebo s&nbsp;brandy, což je&nbsp;opravené kafe&nbsp;– <em>caffè corretto</em>. A&nbsp;nikdy není otrávený, má&nbsp;dobrou náladu, zdraví známé i&nbsp;neznámé, vtipkuje a&nbsp;pult má&nbsp;vzorně vyleštěný! Josef nám moc přál, abychom takové zázraky jednoho dne spatřili na&nbsp;vlastní oči. Kafe se&nbsp;v&nbsp;Neapoli pije u&nbsp;pultu, vestoje, zato s&nbsp;gustem a&nbsp;elegantně. Je&nbsp;to&nbsp;společenská událost v&nbsp;miniatuře: jeden zaplatí, dva, tři, čtyři se&nbsp;postaví k&nbsp;pultu, vypijí po&nbsp;sklenici vody, obrátí do&nbsp;sebe kafe, pozdraví se&nbsp;srdečně a&nbsp;zas si&nbsp;jdou po&nbsp;svých. Čerstvě importovaný balíček pravé neapolské kávy šel z&nbsp;ruky do&nbsp;ruky, každý k&nbsp;němu s&nbsp;úsměvem přivoněl.</span></p>
        </section>
        <section>
          <p class="chunk" data-nb-ref-number="16" data-nb-words="108" data-nb-chars="581"><span class="idea" data-nb-ref-number="16" id="idea16" data-nb-words="108" data-nb-chars="581">Z&nbsp;Moskvy Josef přivezl čaj a&nbsp;krabí konzervy. Byla to&nbsp;jeho první cesta do&nbsp;té&nbsp;země. Když vycházel s&nbsp;kufrem z&nbsp;domu, řekl jsem si&nbsp;překvapeně: tak ono to&nbsp;SSSR opravdu existuje? Byla to&nbsp;absurdní myšlenka, nikdy předtím jsem nepochyboval, že&nbsp;by&nbsp;největší a&nbsp;nejmocnější země světa mohla neexistovat. Ale když jsem si&nbsp;představil Josefa, jak za&nbsp;pár hodin přistane na&nbsp;letišti Vnukovo v&nbsp;Moskvě, měl jsem pocit, že&nbsp;v&nbsp;tom něco nehraje. Není přece možné, aby si&nbsp;tam Josef jel jen tak klidně&nbsp;– jakoby nic. Osm dní jsem se&nbsp;o&nbsp;něho bál&nbsp;– poprvé jsem si&nbsp;o&nbsp;něho dělal starosti a&nbsp;nikomu o&nbsp;tom ani neřekl.</span></p>
          <p class="chunk" data-nb-ref-number="17" data-nb-words="22" data-nb-chars="126"><span class="idea" data-nb-ref-number="17" id="idea17" data-nb-words="22" data-nb-chars="126">Solženicyn právě sedal ke&nbsp;stolu a&nbsp;perem se&nbsp;dotkl první stránky Jednoho dne Ivana Denisoviče: o&nbsp;tom jsem ale ještě nic nevěděl!</span></p>
          <p class="chunk" data-nb-ref-number="18" data-nb-words="149" data-nb-chars="945"><span class="idea" data-nb-ref-number="18" id="idea18" data-nb-words="149" data-nb-chars="945">Z&nbsp;Moskvy se&nbsp;Josef vrátil ve&nbsp;stanovený den i&nbsp;hodinu a&nbsp;jako obvykle překročil práh bytu i&nbsp;s&nbsp;kufrem, který o&nbsp;půl století dřív putoval po&nbsp;kapitalistických středomořských letoviscích, po&nbsp;březích Jadranského moře, po&nbsp;francouzské riviéře a&nbsp;v&nbsp;doprovodu Věřiných rodičů&nbsp;– budoucích odbojářů byl dokonce i&nbsp;v&nbsp;Biskajském zálivu. Doma se&nbsp;tentokrát chystalo veliké sezení, přátelé přicházeli s&nbsp;lahvemi vína a&nbsp;Věra chystala anglický servis na&nbsp;právě přivezený gruzínský čaj. Všichni byli zvědaví, byla to&nbsp;Josefova první cesta do&nbsp;země, se&nbsp;kterou jsme měli být na&nbsp;věčné časy spojeni. Vlastně svázáni. Nikdo netušil, že&nbsp;to&nbsp;byla i&nbsp;cesta poslední. Ze&nbsp;dna kufru se&nbsp;vynořila chatka, levná konzerva jemného masa z&nbsp;krabích klepítek, nakreslených červeně na&nbsp;našedlém obalu. Vedle chatky položil Josef ještě jemnou čokoládu z&nbsp;kavkazských plantáží, z&nbsp;ponožek vybalil pár skleniček kaviáru, tresčí játra měl v&nbsp;tašce na&nbsp;toaletní potřeby a&nbsp;dvě flašky nejlepší vodky v&nbsp;ručníku.</span></p>
          <p class="chunk" data-nb-ref-number="19" data-nb-words="141" data-nb-chars="915"><span class="idea" data-nb-ref-number="19" id="idea19" data-nb-words="141" data-nb-chars="915">Věra doběhla do&nbsp;zašlé sámošky na&nbsp;Palackého třídě pro chleba a&nbsp;veky, Josef zatím nakrájel kapesním švýcarským nožíkem cibuli na&nbsp;malé, pravidelné, takřka průsvitné kostečky. Smíchal je&nbsp;s&nbsp;tresčími játry a&nbsp;zakapal citronovou šťávou. Kamarádi sedali ke&nbsp;stolu, opatrně brali do&nbsp;ruky chlebíčky s&nbsp;tresčí pomazánkou, zvědavě žvýkali a&nbsp;těšili se&nbsp;na&nbsp;vyprávění. Chlebíčky zavlažila vodka vychlazená v&nbsp;ledničce, Věře se&nbsp;zdálo, že&nbsp;tresčí játra jsou moc tučná. Lepší je&nbsp;chatka s&nbsp;citronem, rozmíchaná s&nbsp;trochou majonézy! Skrze žaludky a&nbsp;Josefovo vyprávění jsme všichni vstupovali ve&nbsp;složitý metabolický proces historického poznání. Já&nbsp;jsem ještě honem doběhl dolů pro Lucii, aby si&nbsp;vyprávění o&nbsp;cestě do&nbsp;Moskvy nenechala ujít. Jarda Karafiát Lucii vždycky zdravil s&nbsp;lehkou úklonou. Věra nalila gruzínský čaj do&nbsp;anglických šálků, Josef se&nbsp;pohodlně usadil v&nbsp;křesle a&nbsp;ohlásil, že&nbsp;bude vyprávět o&nbsp;návštěvě tržnice a&nbsp;obchodního domu Gum.</span></p>
        </section>
        <section>
          <p class="chunk" data-nb-ref-number="20" data-nb-words="95" data-nb-chars="608"><span class="idea" data-nb-ref-number="20" id="idea20" data-nb-words="95" data-nb-chars="608">Do&nbsp;obchodu Josefa osobně zavedl tajemník konference, který jeho nadšený zájem o&nbsp;bohaté stoly a&nbsp;ruskou kuchyni pro zahraniční hosty z&nbsp;devíti zemí správně interpretoval jako ochotu obdivovat věci dobré. Údiv byl, jak řečeno, jeden z&nbsp;talentů, kterými Bůh na&nbsp;Josefovi nešetřil. Tajemník si&nbsp;zas potrpěl na&nbsp;cizince koprnějící v&nbsp;ohromení, pokud možno upřímném a&nbsp;hlavně pozitivním. On&nbsp;sám nikdy na&nbsp;vlastní oči neviděl svět jiný nežli sovětský, daleký i&nbsp;široký nade všechny ostatní. Proto taky měl slabost pro tváře návštěvníků z&nbsp;ciziny, když se&nbsp;v&nbsp;nich svět sovětský růžově zrcadlil. Josef byl ohromený nepředstíraně.</span></p>
          <p class="chunk" data-nb-ref-number="21" data-nb-words="208" data-nb-chars="1318"><span class="idea" data-nb-ref-number="21" id="idea21" data-nb-words="208" data-nb-chars="1318">První věc, kterou si&nbsp;v&nbsp;tržnici prostudoval coby odborník a&nbsp;uznávaný badatel, byly mraky masařek. Zaujaly ho&nbsp;jako entomologa, jako fytopatologa, jako odborníka na&nbsp;ochranu rostlin i&nbsp;jako šéfa ústavu, kde se&nbsp;mouchy odborně a&nbsp;ve velkém vraždí za&nbsp;účelem poznání. Možná by&nbsp;se&nbsp;sovětským soudruhům v&nbsp;Gumu hodily výsledky pokusného hubení hmyzu, k&nbsp;nimž ústav pod Josefovým vedením dospěl. Teprve po&nbsp;delším rozvažování mu&nbsp;došlo, že&nbsp;pod masařkami se&nbsp;skrývá maso. Bylo to&nbsp;hovězí, rozčtvrcené krávy to&nbsp;byly, i&nbsp;s&nbsp;kůží. Prostě fláky poraženého zvířete. A&nbsp;prodávali je&nbsp;na&nbsp;váhu. Řezali flákoty pilou, sekali opravdovou sekyrkou. Žádné porcování, žádné přední, zadní, roštěnka, svíčková, kližka na&nbsp;guláš, vážená zákaznice. Nic takového, hehe, zasmál se&nbsp;navrácený Josef sarkasticky. Kdepák: pajšl, játra, kosti, vemeno, pro samý mouchy ani nerozeznáš, co&nbsp;je&nbsp;co: koupíš nekoupíš, žádné vybírání! Nikdo není vážený a&nbsp;nikdo zákazník! Josef nevěřícně žasl ještě ve&nbsp;vzpomínce, v&nbsp;tváři nadčasový úsměv člověka, který skrze bolest a&nbsp;bídu došel poznání. Ženské se&nbsp;o&nbsp;to maso derou. Stojí na&nbsp;ty&nbsp;mrtvoly fronty! A&nbsp;mouchy by&nbsp;se&nbsp;musely vyhubit na&nbsp;celé Rusi, aby tam nelétaly. Takové radikální hubení škůdců se&nbsp;však Sovětskému svazu nikdy nepodařilo, kam se&nbsp;továryšči hrabali na&nbsp;Mao Ce-tunga, který dokonale zbavil velikou Čínu nejen much, ale i&nbsp;myší.</span></p>
        </section>
        <section>
          <p class="chunk" data-nb-ref-number="22" data-nb-words="100" data-nb-chars="605"><span class="idea" data-nb-ref-number="22" id="idea22" data-nb-words="100" data-nb-chars="605">Ženské v&nbsp;Gumu nakupují šmahem, nejen hovězí, i&nbsp;konfekci: berou všechno, co&nbsp;je&nbsp;na&nbsp;pultech, bez zkoušení, hlavně že&nbsp;vůbec něco dostanou. Šaty nebo podprsenku, cokoliv, vsjo rovno. Koupí a&nbsp;pak jdou shánět, s&nbsp;kým to&nbsp;vyměnit. A&nbsp;jako v&nbsp;pohádce: mění, mění, až&nbsp;vymění. Zkoušejí a&nbsp;zase mění, až&nbsp;mají na&nbsp;sobě správnou míru. Správnou podprsenku například. Nebo boty. Víceméně. Berete&nbsp;– tož berte–, neberete&nbsp;– tož neberte, ničevó! Josef dobře odposlechl od&nbsp;prodavače přízvuk na&nbsp;zaokrouhleném ó&nbsp;ve&nbsp;slově ničevó&nbsp;– a&nbsp;dobře vyprávěl: Všichni brali, ani se&nbsp;nedívali, co&nbsp;berou, hlavně, že&nbsp;to&nbsp;jsou boty, například. Otlično.</span></p>
          <p class="chunk" data-nb-ref-number="23" data-nb-words="213" data-nb-chars="1338"><span class="idea" data-nb-ref-number="23" id="idea23" data-nb-words="213" data-nb-chars="1338">Kolem pultu se&nbsp;továryšči občané a&nbsp;hlavně občanky sveřepě tlačili, protože právě přivezli zboží. Najednou ale, kde se&nbsp;vzal, tu&nbsp;se&nbsp;vzal, objeví se&nbsp;bohatýr, totiž chlápek v&nbsp;obleku, moloděc s&nbsp;naleštěnýma botama. Z&nbsp;každé strany ho&nbsp;jistí golúbčik sivój, totiž soudruh pozoruhodně ramenatý a&nbsp;pod bundou ozbrojený. Jako jezdci kozáci přiženou se&nbsp;siláci k&nbsp;pultu s&nbsp;botami a&nbsp;lokty rozrazí chtivý lidský chumel. A&nbsp;už jsou u&nbsp;pultu, jako by&nbsp;z&nbsp;koně seskočili, a&nbsp;už do&nbsp;pultu tlučou, jako by&nbsp;mongolskou hordu vyháněli. Elegantní moloděc, golúbčik, mohutným hlasem volá: Zabalte mně to&nbsp;všechno, sakum prásk. Sakum prásk nebylo rusky, Josef rusky zas tak moc dobře neuměl. Prodavači Gumu necekli, jen chvíli udiveně hleděli, jako by&nbsp;je&nbsp;bičíkem šlehl a&nbsp;oni zkameněli. K&nbsp;oddělení se&nbsp;hbitě stáhli zřízenci z&nbsp;ochranky obchoďáku a&nbsp;roj frustrovaných sháněčů všeho zboží vytlačili z&nbsp;budovy ven. Strhli s&nbsp;sebou při bohatýrské evakuaci i&nbsp;Josefa, který scénu sledoval s&nbsp;otevřenou hubou zpovzdálí. Copak to&nbsp;asi bylo za&nbsp;chlápka, divil se&nbsp;ještě doma v&nbsp;zakouřeném obýváku nad gruzínským čajem, chatkou a&nbsp;tresčími játry. Tajemník konference z&nbsp;Moskvy toho odpoledne někam zmizel a&nbsp;Josefův nový nelíčený údiv neviděl. Kamarádi kolem stolu zaraženě sáhli po&nbsp;chlebíčkách s&nbsp;chatkovou majonézou, kterou Josefovi daroval právě on, Věra šla vytáhnout z&nbsp;mrazáku další flašku vodky.</span></p>
        </section>
        <section>
          <p class="chunk" data-nb-ref-number="24" data-nb-words="107" data-nb-chars="653"><span class="idea" data-nb-ref-number="24" id="idea24" data-nb-words="107" data-nb-chars="653">Dary, které Josef z&nbsp;Moskvy přivezl, z&nbsp;Gumu nebyly. Pocházely přímo i&nbsp;nepřímo od&nbsp;pořadatelů tajné schůzky, tedy přímo (skoro přímo) od&nbsp;sovětské strany a&nbsp;vlády. Kdyby Luciin nevlastní otec, komunista a&nbsp;milicionář slyšel, co&nbsp;Josef, šéf výzkumného ústavu a&nbsp;taky milicionář toho večera vyprávěl, byl by&nbsp;ho&nbsp;určitě udal. Lucie mi&nbsp;to&nbsp;pošeptala do&nbsp;ucha o&nbsp;půlnoci na&nbsp;schodech, když jsem s&nbsp;ní scházel o&nbsp;patro níž, před dveře jejich bytu. Byla spokojená, že&nbsp;zažila večer, z&nbsp;jakého by&nbsp;jejího otčíma ranila mrtvice. Na&nbsp;schodech jsme se&nbsp;taky líbali, dokud nás nevyrušili Olínkovi, Karafiátovi a&nbsp;další věrní mých rodičů. Podpatky dam klapaly té&nbsp;noci obzvlášť energicky.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_025.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>