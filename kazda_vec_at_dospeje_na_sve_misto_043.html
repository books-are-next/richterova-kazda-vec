<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="37/ Co trvá a&nbsp;co zaniká">
    <meta name="apple-mobile-web-app-capable" content="yes">
    <title>37/ Co trvá a&nbsp;co zaniká</title>
    <link rel="stylesheet" href="./style/style.min.css" media="screen" integrity="sha256-hlOuHd4yugRueb5cpVodghEy067q0Ot3cOXJsjA0yro=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_042.html">
    <link rel="next" href="./kazda_vec_at_dospeje_na_sve_misto_044.html">
    <meta name="nb-order" content="39">
    <link rel="self" href="kazda_vec_at_dospeje_na_sve_misto_043.html">
    <meta name="nb-identifier" content="richterova-kazda-vec-at-dospeje-na-sve-misto-6244cbc">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3385" data-nb-chars="20731">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_042.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="23"><span class="idea" data-nb-ref-number="1" id="idea1" data-nb-words="6" data-nb-chars="23">37/ Co&nbsp;trvá a&nbsp;co&nbsp;zaniká</span></h1>
        <section>
          <p class="chunk" data-nb-ref-number="2" data-nb-words="145" data-nb-chars="912"><span class="idea" data-nb-ref-number="2" id="idea2" data-nb-words="145" data-nb-chars="912">Také Kristýnčina matka Lýdie se&nbsp;v&nbsp;dubnu roku 1986 pozorně dívá směrem k&nbsp;prořídlé frontě topolů strážících park na&nbsp;Slovanském náměstí, ale ne&nbsp;v&nbsp;duchu jako Kristýnka. Právě totiž projíždí Palackého třídou tramvají číslo jedna. Vnitřek parku z&nbsp;tramvaje vidět není, otisky Kristýnčiných andělských křídel se&nbsp;před půl stoletím rozpustily. Ostatně Lýdie o&nbsp;nich nic neví. Zato si&nbsp;pamatuje panáka vyrytého v&nbsp;hlíně na&nbsp;hru Nebe–peklo–ráj, ne&nbsp;však v&nbsp;Králově Poli, nýbrž podél kamenité cesty, před starobylým, bleděmodře omítnutým domem s&nbsp;tmavěji modrou podezdívkou. Dům se&nbsp;nachází ve&nbsp;Velkém Meziříčí a&nbsp;Lýdie tam bydlí koncem dvacátých let dvacátého století se&nbsp;dvěma bratry, sestrou, s&nbsp;rodiči samozřejmě a&nbsp;se starou mamou Bětuší. Skákací panák je&nbsp;věčný, k&nbsp;životu mu&nbsp;stačí kluci, děvčátka a&nbsp;kus země před domem. Děvčátka, rodiny i&nbsp;staré mamy na&nbsp;světě vždycky nějak jsou a&nbsp;vždycky nějak budou, domy dřív nebo později zaniknou.</span></p>
          <p class="chunk" data-nb-ref-number="3" data-nb-words="96" data-nb-chars="555"><span class="idea" data-nb-ref-number="3" id="idea3" data-nb-words="96" data-nb-chars="555">Tramvaj veze Lýdii do&nbsp;města, jak se&nbsp;v&nbsp;Brně říká těm pár ulicím a&nbsp;náměstím tvořícím střed. Zasněná starší paní má&nbsp;namířeno na&nbsp;autobusové nádraží Trubařka. Dívá se&nbsp;z&nbsp;okna tramvaje, ale širokou hlavní ulici nevidí, ani auta, ani domy po&nbsp;stranách nevidí, v&nbsp;očích se&nbsp;jí&nbsp;lesknou dvě minulá okna z&nbsp;průčelí kamenného domku v&nbsp;meziříčském podzámčí. Je&nbsp;k&nbsp;slzám dojatá, protože se&nbsp;vrací po&nbsp;velmi, velmi dlouhé době do&nbsp;Velkého Meziříčí. Možná se&nbsp;vrací do&nbsp;toho času, kdy své rodné město opustila, možná ještě dál, do&nbsp;konce dvacátých let, kdy byla malé šťastné děvčátko.</span></p>
          <p class="chunk" data-nb-ref-number="4" data-nb-words="87" data-nb-chars="466"><span class="idea" data-nb-ref-number="4" id="idea4" data-nb-words="87" data-nb-chars="466">Okna rodného domku hledí na&nbsp;cestu a&nbsp;na malý plácek, kde roste košatá staletá lípa a&nbsp;kde je&nbsp;vyryt do&nbsp;udusané hlíny ten panák sahající od&nbsp;pekla po&nbsp;ráj, s&nbsp;hlavou až&nbsp;do&nbsp;nebe. Cesta stoupá k&nbsp;zámecké bráně, dveře domu vycházejí z&nbsp;boční zdi, od&nbsp;svahu směrem dolů. Ve&nbsp;štítu domku jsou ještě dvě menší půdní okénka, dům je&nbsp;kamenný a&nbsp;pochází ze&nbsp;čtrnáctého století. Lýdii se&nbsp;říká Lidka. Černé copy kolem ní&nbsp;poletují, skáče bosky, je&nbsp;mrštná a&nbsp;půvabná a&nbsp;o&nbsp;svoji krásu se&nbsp;nestará.</span></p>
          <p class="chunk" data-nb-ref-number="5" data-nb-words="113" data-nb-chars="675"><span class="idea" data-nb-ref-number="5" id="idea5" data-nb-words="113" data-nb-chars="675">Z&nbsp;blázince vyšla jako stará paní. Jako krásná stará paní ozdobená černým, stříbrem protkaným copem stočeným na&nbsp;temeni. Oči jiskří a&nbsp;ústa vůbec nejsou ochablá, čelem jí&nbsp;táhnou dlouhé příčné vrásky, trochu zvlněné. Cestuje do&nbsp;Velkého Meziříčí s&nbsp;Filipem, chce navštívit rodný dům, ze&nbsp;kterého před chvílí jako mladá nevěsta odešla do&nbsp;Starých Dvorů. Z&nbsp;domu se&nbsp;jí&nbsp;tenkrát moc nechtělo, ale vdávala se&nbsp;a&nbsp;odcházela za&nbsp;svým mužem. Vždyť je&nbsp;to&nbsp;k&nbsp;nám ze&nbsp;Starých Dvorů přes pole sotva tři hodiny, utěšovala ji&nbsp;její matka, zvyklá chodit všude jen pěšky. Sotva tři hodiny, plus třicet let, která Lidka po&nbsp;smrti svého muže Přemysla Křišťála strávila v&nbsp;blázinci, jako by&nbsp;žádný čas neuplynul.</span></p>
          <p class="chunk" data-nb-ref-number="6" data-nb-words="40" data-nb-chars="225"><span class="idea" data-nb-ref-number="6" id="idea6" data-nb-words="40" data-nb-chars="225">Lidka teď tedy zamyšleně sedí v&nbsp;tramvaji vedle Filipa, který si&nbsp;není jist, jestli jeho matka ví, že&nbsp;on&nbsp;je&nbsp;její syn. Veze ji&nbsp;na&nbsp;autobusové nádraží, které ve&nbsp;středu Brna vyrostlo za&nbsp;dobu, kterou strávila v&nbsp;ústavu v&nbsp;Černovicích.</span></p>
        </section>
        <section>
          <p class="chunk" data-nb-ref-number="7" data-nb-words="118" data-nb-chars="757"><span class="idea" data-nb-ref-number="7" id="idea7" data-nb-words="118" data-nb-chars="757">Obrovský, obzor halící betonový strop na&nbsp;železných sloupech se&nbsp;zvedá jen docela nízko nad hlavy lidí, mohutná klenba z&nbsp;železných traverz architekturu ponurého antichrámu završuje: to&nbsp;je&nbsp;autobusové nádraží Trubařka, autobus do&nbsp;Velkého Meziříčí má&nbsp;jet za&nbsp;čtvrt hodiny. Kam si&nbsp;myslíš, že&nbsp;pojedeš, odkud si&nbsp;myslíš, že&nbsp;přijíždíš, a&nbsp;co jsi zač, šeptá cestujícímu zlé špinavé nádraží, které někdo šílený učinil tak strašlivě ošklivé. Vévodí pusté kotlině mezi domy, daleko od&nbsp;zastávek tramvají a&nbsp;městských autobusů a&nbsp;vyjevuje sadismus padlého ducha: stále týž sadistický duch, zhmotněná nenávist k&nbsp;tělu. O&nbsp;duši nemluvě, zejména ne&nbsp;o&nbsp;duši cestujících, kteří tudy procházejí, rok co&nbsp;rok, týden co&nbsp;týden, den co&nbsp;den, a&nbsp;žádný krok s&nbsp;těžkým zavazadlem nemůžou vynechat.</span></p>
          <p class="chunk" data-nb-ref-number="8" data-nb-words="58" data-nb-chars="387"><span class="idea" data-nb-ref-number="8" id="idea8" data-nb-words="58" data-nb-chars="387">Koncem šedesátých let byl zlý duch hotov s&nbsp;bouráním bratislavského ghetta, v&nbsp;osmdesátých odstřelil těšnovské nádraží. A&nbsp;měl za&nbsp;sebou úspěšné ničení malebných památek včetně gotického domečku v&nbsp;podzámčí ve&nbsp;Velkém Meziříčí, kde Lidka prožila šťastné dětství. Pohleděl na&nbsp;dílo zkázy, ale nebyl spokojen. Nestačí ničit krásu, je&nbsp;třeba také budovat škaredost. Jak ale budovat a&nbsp;zároveň ničit?</span></p>
          <p class="chunk" data-nb-ref-number="9" data-nb-words="102" data-nb-chars="650"><span class="idea" data-nb-ref-number="9" id="idea9" data-nb-words="102" data-nb-chars="650">Na&nbsp;tuto zdánlivě paradoxní otázku našel geniální odpověď: budovat ničením a&nbsp;ničit budováním. Do&nbsp;plánu zapojil co&nbsp;největší množství lidí a&nbsp;začal úspěšně provádět. Autobusové nádraží Trubařka je&nbsp;toho šedým, tvrdým, nízko zastřešeným příkladem. Zničilo část města i&nbsp;sebevědomí přepravovaných. I&nbsp;barvu jim sejmulo z&nbsp;tváří, neboť pod zlověstnou klenbou se&nbsp;účinně koncentrují výfukové plyny, a&nbsp;kdo sem přichází a&nbsp;čeká, byť jen deset minut denně, má&nbsp;za&nbsp;týden na&nbsp;kontě hodinu aktivní otravy. Za&nbsp;měsíc dvacet hodin, za&nbsp;rok, nepočítaje dovolené, svátky, Vánoce, dosáhne sto dvaceti hodin, i&nbsp;kdyby se&nbsp;ulejval. Pět celých dní v&nbsp;plynové komoře, od&nbsp;rána do&nbsp;večera.</span></p>
          <p class="chunk" data-nb-ref-number="10" data-nb-words="47" data-nb-chars="327"><span class="idea" data-nb-ref-number="10" id="idea10" data-nb-words="47" data-nb-chars="327">Ale chtěl jsem mluvit o&nbsp;kráse. Ďábel nenávidí krásu, napsal Dante, napsal Shakespeare a&nbsp;píšu i&nbsp;já, Jan. Architektonickým archetypem, k&nbsp;němuž se&nbsp;ta&nbsp;architektura hlásí, je&nbsp;bunkr, případně vězení či&nbsp;krematorium. (Československou ambasádu v&nbsp;jedné evropské metropoli stavěl architekt specializovaný na&nbsp;krematoria, a&nbsp;bylo to&nbsp;poznat.)</span></p>
        </section>
        <section>
          <p class="chunk" data-nb-ref-number="11" data-nb-words="195" data-nb-chars="1228"><span class="idea" data-nb-ref-number="11" id="idea11" data-nb-words="195" data-nb-chars="1228">K&nbsp;nástupišti se&nbsp;v&nbsp;předklonu sunou dvě stařeny a&nbsp;dva starci. Jeden z&nbsp;nich je&nbsp;Křen, druhý Vavrouš. Sousedé ze&nbsp;Starých Dvorů. Svorní uzurpátoři cizích statků, teď už&nbsp;nemálo zchátralí věkem. Spěchají na&nbsp;autobus, který právě startuje, ale rampa, po&nbsp;které mají jít, vede opačným směrem, než stojí autobus. Vzdalují se&nbsp;od&nbsp;cíle, protože jen tím způsobem mají šanci dojít ke&nbsp;schodům, po&nbsp;kterých se&nbsp;schází na&nbsp;odjezdovou platformu. Od&nbsp;tramvajové zastávky urazili přes kilometr, než se&nbsp;sem dovlekli s&nbsp;taškami a&nbsp;koši plnými čehosi těžkého, protože mezi autobusovým nádražím a&nbsp;hlavní ulicí se&nbsp;rozkládá železobetonový labyrint. Schody nahoru, schody dolů, betonové chodníčky nad úrovní ulice: cestující vlečou sebe i&nbsp;zavazadla po&nbsp;šedých betonových můstcích, rampách a&nbsp;schodištích. Žádné eskalátory, chraňbůh. Kdo přichází od&nbsp;hlavní ulice, musí zdolat nejmíň dvě rampy, když se&nbsp;nesplete a&nbsp;cestu si&nbsp;neprodlouží o&nbsp;dvě další. Jestli máte těžké zavazadlo, tím hůř pro vás, pitomci neznající taxíky. Jen taxíky přijíždějí až&nbsp;k&nbsp;samému nástupišti, abyste věděli. Vědí, ale jsou tiší, ani na&nbsp;to&nbsp;nemyslí. Sehnuté ženské postavy a&nbsp;zakabonění muži, kterým se&nbsp;při chůzi boty sotva odlepují od&nbsp;země. V&nbsp;Brně se&nbsp;tomu říká: škrondají. Řidič se&nbsp;dívá na&nbsp;hodinky.</span></p>
        </section>
        <section>
          <p class="chunk" data-nb-ref-number="12" data-nb-words="103" data-nb-chars="706"><span class="idea" data-nb-ref-number="12" id="idea12" data-nb-words="103" data-nb-chars="706">Ach, Brno, moje Brno, za&nbsp;tvými zády se&nbsp;zvedají Hády. Začátkem jednadvacátého století je&nbsp;z&nbsp;tebe už&nbsp;zase přívětivé, pěkné a&nbsp;kulturně živé město. Na&nbsp;Ústředním hřbitově dál bují vykrádání hrobů. Nikoliv záměrné zneuctívání památky zesnulých: pusté a&nbsp;přímočaré zpeněžování památníků, rozprodej kradeného materiálu. Měď urny se&nbsp;pořád dobře platí, prach zesnulého se&nbsp;už&nbsp;někde vyklopí. Zloději urazí mramorovou schránu s&nbsp;urnou, vrazí ji&nbsp;na&nbsp;vozíček, jako by&nbsp;odváželi shrabané listí nebo co. Zaběhnutý kšeft. Která asi firma navěky odstraní, dohladka vybrousí z&nbsp;mramoru jméno nebožtíka, odpočívajícího na&nbsp;věky? Která vyteše jméno nového nebožtíka? Případně písmena pozlatí podle objednávky? Zlato je&nbsp;tisícovka navíc.</span></p>
          <p class="chunk" data-nb-ref-number="13" data-nb-words="25" data-nb-chars="158"><span class="idea" data-nb-ref-number="13" id="idea13" data-nb-words="25" data-nb-chars="158">Do&nbsp;chvíle, kdy Kazimír pojede na&nbsp;konečnou zastávku městského autobusu směr Hády, chybí v&nbsp;tento okamžik na&nbsp;Trubařce jen pár let, do&nbsp;přelomu tisíciletí třináct.</span></p>
          <p class="chunk" data-nb-ref-number="14" data-nb-words="156" data-nb-chars="931"><span class="idea" data-nb-ref-number="14" id="idea14" data-nb-words="156" data-nb-chars="931">Lidka zrychleně vdechuje smog. Filip sedí vedle ní&nbsp;na&nbsp;špinavé, čerstvě pivem polité lavici. Na&nbsp;svůj věk vypadá Lýdie mladě. I&nbsp;pan Zboural se&nbsp;vrátil z&nbsp;vězení a&nbsp;vypadal, jako kdyby pro něho ten čas neuplynul. Pravidelný režim, těžká práce a&nbsp;hubená strava. Filip ví, že&nbsp;zlo může na&nbsp;pohled vypadat dobře. Lýdie trochu ztloustla z&nbsp;prášků a&nbsp;injekcí, má&nbsp;na&nbsp;sobě šaty volného střihu z&nbsp;roku 1952 a&nbsp;mlčí. Kristýnka je&nbsp;v&nbsp;Itálii u&nbsp;Jana, ale Filip si&nbsp;není jistý, jestli maminka ví, co&nbsp;to&nbsp;Itálie znamená. Jana Lidka nikdy nepoznala, ani Zariho. „Kristýnka je&nbsp;v&nbsp;Itálii, maminko,“ opakuje Filip každý den třikrát i&nbsp;čtyřikrát. Kristýnka odjela tři roky po&nbsp;babiččině pohřbu se&nbsp;svým ztepilým Tuaregem Zarim do&nbsp;Bostonu, kam pro ni&nbsp;Jan s&nbsp;Marií o&nbsp;rok později letěli. Čtyři roky poté vedení brněnské psychiatrické kliniky Otovi a&nbsp;Filipovi oznámilo, že&nbsp;se&nbsp;mají dostavit k&nbsp;pohovoru o&nbsp;zdravotním stavu dlouhodobé pacientky Lýdie Křišťálové, rozené Šebelové.</span></p>
        </section>
        <section>
          <p class="chunk" data-nb-ref-number="15" data-nb-words="83" data-nb-chars="479"><span class="idea" data-nb-ref-number="15" id="idea15" data-nb-words="83" data-nb-chars="479">„Můžete si&nbsp;maminku vzít na&nbsp;opatrování domů.“ Když primář vyslovil „domů“, Ota sebou škubnul, jako by&nbsp;ho&nbsp;uštknul had. „O&nbsp;čem ten pán mluví?“ zeptal se&nbsp;hlasitě svého bratra. Primář tiše hledí z&nbsp;okna. Ota neví, že&nbsp;starý primář drží maminku v&nbsp;bezpečí. Primáře mrzí, že&nbsp;se&nbsp;nepozorně vyjádřil, dobře si&nbsp;je&nbsp;přece vědom toho, co&nbsp;se&nbsp;před třiceti lety stalo. V&nbsp;blázinci mohla Lýdie každému vykládat, co&nbsp;komunisti udělali její rodině a&nbsp;jak skončil její manžel, nikdo ji&nbsp;za&nbsp;to&nbsp;nemohl zavřít.</span></p>
        </section>
        <section>
          <p class="chunk" data-nb-ref-number="16" data-nb-words="195" data-nb-chars="1195"><span class="idea" data-nb-ref-number="16" id="idea16" data-nb-words="195" data-nb-chars="1195">Ota si&nbsp;matně vybavuje, že&nbsp;jeho matka Lidka Šebelová měla za&nbsp;svobodna ctitele a&nbsp;že ten ctitel byl velký sochař a&nbsp;malíř. Kdysi slyšel vyprávět historku z&nbsp;doby, kdy Lidka v&nbsp;Brně absolvovala pomaturitní zdravotnickou nástavbu, ale netušil, jak je&nbsp;ta&nbsp;epizoda důležitá v&nbsp;životě Lýdie a&nbsp;celého města. Lidka měla zelené oči, havraní vlasy a&nbsp;dokonalé tělo, nikdo se&nbsp;nedivil, že&nbsp;se&nbsp;o&nbsp;ni nějaký malíř nebo sochař zajímá. Ten malíř byl Vorel, známý umělec, který se&nbsp;později stal dokonce umělcem národním. Starý melancholický pán, kterého Marie viděla v&nbsp;Makarské vinárně, byl právě on. Pomněnka se&nbsp;tam na&nbsp;něho obořil jako na&nbsp;zrádce a&nbsp;vmetl mu&nbsp;do&nbsp;tváře jakousi abstraktní bronzovou kreaci na&nbsp;zakázku. Nevěděl, že&nbsp;Vorel ze&nbsp;svých peněz potají podporuje malíře, které se&nbsp;režim pokouší vyhladovět. Dokonce i&nbsp;Pomněnku podpořil, to&nbsp;ale Pomněnka vůbec netušil, protože mecenáš působil anonymně, jinak by&nbsp;sám skončil špatně. Pomněnka vmetl Vorlovi do&nbsp;tváře i&nbsp;svou zubní protézu, totiž praštil jí&nbsp;o&nbsp;stůl. Vorlem to&nbsp;otřáslo, ale závoj kryjící dobročinnost neodrhnul. Věděl, že&nbsp;je&nbsp;lepší nechat si&nbsp;nadávat od&nbsp;opilých umělců než padnout do&nbsp;spárů státních orgánů. Ještě víc ho&nbsp;bolelo, že&nbsp;se&nbsp;Pomněnka tak nešťastně ztrapnil.</span></p>
          <p class="chunk" data-nb-ref-number="17" data-nb-words="142" data-nb-chars="816"><span class="idea" data-nb-ref-number="17" id="idea17" data-nb-words="142" data-nb-chars="816">Do&nbsp;Lidky byl Vorel zamilovaný o&nbsp;pětapadesát let dřív, než se&nbsp;toto všechno stalo, v&nbsp;jiném století, v&nbsp;jiném tisíciletí, v&nbsp;jiném životě. Několikrát ji&nbsp;pozval k&nbsp;sobě do&nbsp;ateliéru a&nbsp;ona přišla, ale vždycky v&nbsp;doprovodu kamarádky. Ve&nbsp;světnici na&nbsp;statku, který teď patří starému Křenovi, stále ještě visí její portrét, olej na&nbsp;plátně. Křena nikdy nenapadlo, že&nbsp;to&nbsp;může být portrét té&nbsp;pitomé ženské, která směšně vyla, když ji&nbsp;vyšoupnul ze&nbsp;dveří. Nevšiml si&nbsp;ani, jak je&nbsp;stará, natož jak v&nbsp;tváři vypadá. Portrét se&nbsp;mu&nbsp;líbil. Kdyby věděl, od&nbsp;jak slavného malíře to&nbsp;plátno je, možná by&nbsp;ho&nbsp;byl prodal, ale do&nbsp;světnice třicet let nevstoupila osoba, která by&nbsp;mu&nbsp;mohla prozradit, jaký poklad mu&nbsp;tam na&nbsp;stěně visí, a&nbsp;tak Křen vyhodil jen Panenku Marii ve&nbsp;falešně pozlaceném rámu a&nbsp;pouťového Krista s&nbsp;obnaženým srdcem v&nbsp;rámu lakovaném.</span></p>
          <p class="chunk" data-nb-ref-number="18" data-nb-words="179" data-nb-chars="1060"><span class="idea" data-nb-ref-number="18" id="idea18" data-nb-words="179" data-nb-chars="1060">Jedna známá a&nbsp;záslužná Vorlova práce stojí ještě pořád ve&nbsp;vstupní hale Domu pionýrů: dělník s&nbsp;kladivem v&nbsp;ruce, rolnice se&nbsp;srpem. Jelikož Lidka byla nejkrásnější dívka, jakou ten sochař pilně studující ženskou krásu v&nbsp;Brně tenkrát znal, byla mu&nbsp;modelem. Tvář měla jako jedna slavná dřevěná olomoucká madona, tělo jako antická bohyně. Přemluvil ji, aby mu&nbsp;stála jen lehounce oblečená a&nbsp;třeba i&nbsp;v&nbsp;doprovodu kamarádky, do&nbsp;ruky jí&nbsp;vtiskl symbol smrti srp, kterého Lidka dovedla správně a&nbsp;nesymbolicky používat na&nbsp;vyžínání mezí pro králíky. Filip, Ota, a&nbsp;dokonce i&nbsp;Kristýnka si&nbsp;vtiskli do&nbsp;paměti mladou mámu, jak se&nbsp;vrací v&nbsp;podvečer s&nbsp;nůší voňavé trávy a&nbsp;mlíčáků. Čekávali na&nbsp;ni&nbsp;u&nbsp;zadní branky a&nbsp;pomáhali naložit králíkům do&nbsp;kotců. V&nbsp;nejmenším ale netušili, že&nbsp;sousoší vítající pionýry v&nbsp;bývalém kasinu má&nbsp;s&nbsp;jejich matkou a&nbsp;s&nbsp;jejich životem něco společného. Pravda je, že&nbsp;kolem něho procházeli dvakrát týdně po&nbsp;tři roky, ale nikdy se&nbsp;na&nbsp;dělníka s&nbsp;rolnicí pořádně nepodívali. Prohlédla si&nbsp;je&nbsp;se&nbsp;smutným obdivem k&nbsp;té kráse babička Anna, když šla děti zapsat do&nbsp;Kulidu.</span></p>
          <p class="chunk" data-nb-ref-number="19" data-nb-words="146" data-nb-chars="889"><span class="idea" data-nb-ref-number="19" id="idea19" data-nb-words="146" data-nb-chars="889">Bronzová rolnice na&nbsp;sobě měla bronzové, ale přesto lehounké a&nbsp;skoro průsvitné šaty, pod kterými se&nbsp;pevně a&nbsp;půvabně rýsovaly dokonalé tvary. Matčinu krásnou tvář vídali bratři v&nbsp;nemocničním pokoji a&nbsp;o&nbsp;Vánocích, kdy do&nbsp;ní&nbsp;primář nechal pokaždé napíchat nějaké injekce, aby pokud možno mnoho nemluvila, hodně jedla a&nbsp;nevycházela z&nbsp;domu. V&nbsp;soše ji&nbsp;poznat nemohli, a&nbsp;i kdyby si&nbsp;všimli, že&nbsp;je&nbsp;tu&nbsp;nějaká podoba, mysleli by&nbsp;si, že&nbsp;je&nbsp;to&nbsp;divná náhoda. Zato několik lidí v&nbsp;Brně historii bronzové rolnice na&nbsp;soklu v&nbsp;Domě pionýrů znalo dobře: žena mrtvého kulaka zvěčněná na&nbsp;veřejném místě byla v&nbsp;padesátých letech mnohostranně nebezpečná, ohrožovala nejen autora sousoší, ale i&nbsp;sebe a&nbsp;vlastní rodinu. To&nbsp;bylo primářovi jasné. Kromě toho byli s&nbsp;Vorlem staří kamarádi. Sochař Vorel měl řadu přátel a&nbsp;leckdo z&nbsp;nich byl na&nbsp;důležitém vedoucím místě, zrovna jako primář psychiatrické léčebny doktor Moudrý.</span></p>
        </section>
        <section>
          <p class="chunk" data-nb-ref-number="20" data-nb-words="54" data-nb-chars="350"><span class="idea" data-nb-ref-number="20" id="idea20" data-nb-words="54" data-nb-chars="350">Primář držel ochrannou ruku nad zbytkem rodiny a&nbsp;nepřímo trochu suploval ve&nbsp;výchově dětí otce. Babička Anna, která se&nbsp;ujala role matky, otce a&nbsp;skoro veškerého příbuzenstva, za&nbsp;ním chodila jednou za&nbsp;měsíc na&nbsp;kus řeči. Klinicky vzato, její snacha Lýdie úplně normální nebyla, maniodepresivní syndrom a&nbsp;sebevražedné myšlenky se&nbsp;u&nbsp;ní opravdu projevovaly.</span></p>
          <p class="chunk" data-nb-ref-number="21" data-nb-words="49" data-nb-chars="287"><span class="idea" data-nb-ref-number="21" id="idea21" data-nb-words="49" data-nb-chars="287">Lýdii Vorel miloval za&nbsp;války, sochu dělal po&nbsp;válce. V&nbsp;polovině šedesátých let přešel na&nbsp;abstraktní umění. Nevím, jak je&nbsp;to&nbsp;možné, že&nbsp;primář psychiatrické léčebny slouží v&nbsp;blázinci už&nbsp;třicet let. Možná na&nbsp;začátku nebyl primářem, ale na&nbsp;tom snad nezáleží. Je&nbsp;stařičký a&nbsp;chystá se&nbsp;do&nbsp;penze.</span></p>
        </section>
        <section>
          <p class="chunk" data-nb-ref-number="22" data-nb-words="135" data-nb-chars="770"><span class="idea" data-nb-ref-number="22" id="idea22" data-nb-words="135" data-nb-chars="770">„Přece jsem vaši paní matku nemohl vyléčit z&nbsp;jejího života,“ pronesl primář Moudrý tiše, směrem k&nbsp;javoru za&nbsp;oknem světlé prostorné ordinace. Ota a&nbsp;Filip se&nbsp;pozorně zadívali na&nbsp;košatý strom. „Šok je&nbsp;šok. Smrt je&nbsp;smrt. Bolest se&nbsp;časem zmírnila. Nezapomněla, co&nbsp;se&nbsp;stalo, ale má&nbsp;v&nbsp;sobě jiný čas. Co&nbsp;prožila, je&nbsp;daleko, přítomnost však pro ni&nbsp;skoro nic neznamená. Její příběh se&nbsp;zastavil v&nbsp;den, kdy prožila šok. Teď by&nbsp;vaše matka mohla zkusit normálně žít.“ Ota otevřel a&nbsp;zavřel ústa, vstal ze&nbsp;židle a&nbsp;zase si&nbsp;sedl. Normálně žít. Bratři znovu zabořili pohled do&nbsp;javoru před oknem. Říkalo se, že&nbsp;primář v&nbsp;blázinci občas někoho zašije a&nbsp;tím ho&nbsp;zachrání před kriminálem nebo tak něco. Ale copak Lidka něco provedla? Filip prohlásil, že&nbsp;si&nbsp;maminku za&nbsp;týden odveze do&nbsp;svého bytu.</span></p>
          <p class="chunk" data-nb-ref-number="23" data-nb-words="58" data-nb-chars="355"><span class="idea" data-nb-ref-number="23" id="idea23" data-nb-words="58" data-nb-chars="355">Filip bydlel v&nbsp;malinkém domku v&nbsp;bývalé dělnické kolonii sám. Totiž teď tam bydlí s&nbsp;matkou Lýdií. Mají blízko do&nbsp;lesa a&nbsp;na královopolský hřbitov. Filip má&nbsp;náboženské knihy a&nbsp;úhledné písmo. Kristýnce svědomitě posílá vánoční a&nbsp;velikonoční pozdravy, fotografie a&nbsp;zprávy o&nbsp;rodině, napřed do&nbsp;Bostonu a&nbsp;pak do&nbsp;ústavu rodinné péče nad jezerem v&nbsp;římské provincii.</span></p>
          <p class="chunk" data-nb-ref-number="24" data-nb-words="154" data-nb-chars="914"><span class="idea" data-nb-ref-number="24" id="idea24" data-nb-words="154" data-nb-chars="914">Fyzicky se&nbsp;Filip podobá svému otci i&nbsp;svému dědovi, má&nbsp;velké čelo, modré oči a&nbsp;krátké hnědé vlasy. Pracuje v&nbsp;Královopolských strojírnách jako soustružník a&nbsp;u&nbsp;Soběšic má&nbsp;parcelu s&nbsp;ovocnými stromy a&nbsp;záhonky salátu, fazolí, kopru, pažitky, hrachu a&nbsp;tak dál. Filip dochází na&nbsp;parcelu pěšky lesem přes kopec od&nbsp;útulné kolonie s&nbsp;miniaturními domky a&nbsp;zahrádkami jako lidská dlaň. Za&nbsp;deset let povede dálnice i&nbsp;přes jeho zahradu, ale to&nbsp;teď Filip netuší. Pod jeho rukama všechno kvete a&nbsp;zraje, jeho malé panství je&nbsp;nevysvětlitelně úrodné. Většinu ovoce a&nbsp;zeleniny přenechává sousedům a&nbsp;kamarádům z&nbsp;fabriky, kteří za&nbsp;ním rádi jezdí protáhnout si&nbsp;hřbet a&nbsp;nadýchat se, zacvičit si&nbsp;s&nbsp;rýčem nebo s&nbsp;hráběmi, se&nbsp;zahradnickými nůžkami a&nbsp;košem na&nbsp;ovoce. On&nbsp;sám toho moc nesní. Filip si&nbsp;myslí, že&nbsp;nejlepší nevěstu najde při práci s&nbsp;hlínou nebo při trhání třešní, ale nevěsta na&nbsp;sebe nějak nechává čekat, třešně už&nbsp;dozrávají podesáté.</span></p>
          <p class="chunk" data-nb-ref-number="25" data-nb-words="114" data-nb-chars="669"><span class="idea" data-nb-ref-number="25" id="idea25" data-nb-words="114" data-nb-chars="669">Zařídil pro matku pokojík a&nbsp;sám se&nbsp;přestěhoval na&nbsp;divan v&nbsp;kuchyni. Lidka bere prášky, které dostala od&nbsp;primáře, ale je&nbsp;neklidná. Ráno se&nbsp;porýpe v&nbsp;zahrádce, odpoledne chodí s&nbsp;Filipem na&nbsp;procházky do&nbsp;soběšických lesů a&nbsp;na tu&nbsp;jejich parcelu. Jednou si&nbsp;to&nbsp;zamířila do&nbsp;lesa sama, nazdařbůh. Urazila deset kilometrů a&nbsp;Filip si&nbsp;pro ni&nbsp;musel dojet půjčeným autem do&nbsp;Lelekovic k&nbsp;nějakým dobrým lidem, kteří se&nbsp;divili, proč starší paní sedí na&nbsp;mezi u&nbsp;jejich zahrady. Naštěstí si&nbsp;všimli, že&nbsp;má&nbsp;paní na&nbsp;zápěstí pověšený kovový štítek se&nbsp;jménem a&nbsp;adresou. „Maminko, přece nechceš, abych tě&nbsp;zavíral doma,“ řekl Filip, když se&nbsp;vrátili do&nbsp;domku v&nbsp;Divišově čtvrti. „Doma?“ užasla Lýdie.</span></p>
        </section>
        <section>
          <p class="chunk" data-nb-ref-number="26" data-nb-words="39" data-nb-chars="240"><span class="idea" data-nb-ref-number="26" id="idea26" data-nb-words="39" data-nb-chars="240">Zákaz vstupu na&nbsp;území okresu sice dávno neplatí, ale ve&nbsp;statku na&nbsp;Starých Dvorech pořád bydlí starý Křen a&nbsp;nějací jeho potomci. Lýdiin rodný gotický domek ve&nbsp;Velkém Meziříčí už&nbsp;pět let nestojí. „Chci domů,“ prohlásila rozhodně. „K&nbsp;mamince.“</span></p>
          <p class="chunk" data-nb-ref-number="27" data-nb-words="69" data-nb-chars="415"><span class="idea" data-nb-ref-number="27" id="idea27" data-nb-words="69" data-nb-chars="415">Primář Filipa poučil, že&nbsp;má&nbsp;matce říkat vždycky a&nbsp;ve všem pravdu, ohleduplně a&nbsp;mírně. Jen do&nbsp;Starých Dvorů ji&nbsp;zatím nesmí vzít, ale může jí&nbsp;vysvětlit, proč tam nepojedou: aby se&nbsp;neobnovil šok z&nbsp;té události. Filip matce důrazně říká: „Ten domek, maminko, v&nbsp;Medřiči už&nbsp;pět let nestojí.“ „To není pravda,“ odpovídá příkře Lýdie. Přece nikdo nemůže zbourat gotický domeček v&nbsp;podzámčí. Je&nbsp;pod ochranou památkového úřadu!</span></p>
          <p class="chunk" data-nb-ref-number="28" data-nb-words="188" data-nb-chars="1131"><span class="idea" data-nb-ref-number="28" id="idea28" data-nb-words="188" data-nb-chars="1131">Lidčin otec Šebela dělal v&nbsp;zámeckém parku lesního. I&nbsp;dědek Šebela dělal lesního, i&nbsp;praděd, a&nbsp;tak dál až&nbsp;do&nbsp;čtrnáctého století. Ještě dřív než existoval zámecký park, táhl se&nbsp;od&nbsp;zámku k&nbsp;Mostištím les a&nbsp;o&nbsp;ten se&nbsp;starali Lýdiini předkové. „Náš dům byl starší než zámek,“ řekla. „A&nbsp;ve sklepě bylo jezero.“ To&nbsp;Filip věděl. Ve&nbsp;sklepě malého domku bylo veliké jezero. Dětská vzpomínka na&nbsp;jezero byla hluboká a&nbsp;křišťálová. Schůdky tam vedly příkré a&nbsp;maminka Filipa pevně držela za&nbsp;ruku, když k&nbsp;němu pomalu sestupovali. Stejně jako Lidku držela pevně za&nbsp;ruku její maminka. Až&nbsp;do&nbsp;čtrnáctého století nebo dál, ruce maminek na&nbsp;schůdcích do&nbsp;vodního podzemí zámku byly vždycky pevné. Pravou matka držela dítě, v&nbsp;levé nesla louč nebo svíčku nebo baterku. Pod schody bylo na&nbsp;řetězu uvázáno rachotivé železné vědro. Zlaté kmitání plamínku prosvěcovalo hladinu a&nbsp;třpytivě poskakovalo po&nbsp;vlhkých kamenných zdech. Studená černá voda sahala do&nbsp;srdce země a&nbsp;do srdce dětí. Žádné závaží nikdy nedosáhlo až&nbsp;na&nbsp;dno. Mořské oko v&nbsp;Malé Mezopotámii, které jejich rodina od&nbsp;nepaměti opatrovala pro zemi i&nbsp;pro lidi, je&nbsp;teď zasuté a&nbsp;překryté asfaltovým povlakem.</span></p>
          <p class="chunk" data-nb-ref-number="29" data-nb-words="76" data-nb-chars="505"><span class="idea" data-nb-ref-number="29" id="idea29" data-nb-words="76" data-nb-chars="505">„Dům zbořili kvůli dálnici,“ řekl Filip provinile. Neumí si&nbsp;odpustit, že&nbsp;zhoubnému stavebnímu projektu nezabránil. Lýdie uvažuje logicky, ale chybně: „Copak dálnice vede pod zámkem?“ ptá se&nbsp;hlasem poškrábaným jako stará vinylová deska. Ne, vede vysoko nad zámkem. Místo domku, kamenné lavičky, stoleté lípy a&nbsp;nepravidelných kamenných schodů vede teď k&nbsp;zámku rovná asfaltová cesta. „Musím to&nbsp;vidět,“ řekla matka rozhodně. Proto ji&nbsp;teď Filip provází od&nbsp;tramvaje k&nbsp;autobusu na&nbsp;Trubařku a&nbsp;dál, do&nbsp;Mezopotámie.</span></p>
        </section>
        <section>
          <p class="chunk" data-nb-ref-number="30" data-nb-words="48" data-nb-chars="310"><span class="idea" data-nb-ref-number="30" id="idea30" data-nb-words="48" data-nb-chars="310">U&nbsp;nástupiště, ze&nbsp;kterého měl jet autobus směrem na&nbsp;českomoravskou Mezopotámii, trčela špinavá lavice čerstvě politá pivem, na&nbsp;níž se&nbsp;na&nbsp;chvíli nervózně usadili. Ano, Malá Mezopotámie je&nbsp;Velké Meziříčí, leží na&nbsp;soutoku řek Oslavy a&nbsp;Balinky. Cestující se&nbsp;stavějí do&nbsp;fronty před cedulkou se&nbsp;jménem cílové stanice.</span></p>
          <p class="chunk" data-nb-ref-number="31" data-nb-words="209" data-nb-chars="1384"><span class="idea" data-nb-ref-number="31" id="idea31" data-nb-words="209" data-nb-chars="1384">Ano, Velké Meziříčí je&nbsp;Malá Mezopotámie. Alespoň ve&nbsp;vědomí místních obyvatel. Oslava se&nbsp;dřív jmenovala Radostínka. Mluvící jména rodného kraje. Autobus předjel, fronta trpělivých cestujících se&nbsp;semkla. Převažují mladé tváře studentů, kteří se&nbsp;odpoledne vracejí ze&nbsp;škol domů. Pěkně spolu rozprávějí, jeden druhého se&nbsp;lehce dotýká dechem, jako by&nbsp;se&nbsp;hladili po&nbsp;tvářích. „Proč jsou hergot všichni tak bledí,“ ptá se&nbsp;Lýdie příliš nahlas. Filip matku pobízí, aby se&nbsp;zvedla z&nbsp;nechutné lavičky. Lidka mluví stejně plynule brněnským hantecem jako zastaralou moravskou češtinou. Filip neodpovídá, z&nbsp;paměti mu&nbsp;jako jedovatý hadí zub vyráží vzpomínka na&nbsp;sonart: je&nbsp;možné, že&nbsp;to&nbsp;strašné státní tajemství vychází najevo teprve po&nbsp;dvaceti letech a&nbsp;nekřičí, jen nesměle prosakuje křídovou kůží v&nbsp;jemných tvářích nad hubenými rameny ve&nbsp;sportovních utíkáčcích? Protože Filip o&nbsp;sonartu a&nbsp;dioxinu dobře věděl, vyzradili jsme s&nbsp;Martinem státní tajemství všem kamarádům a&nbsp;známým a&nbsp;poprosili, aby je&nbsp;pilně šeptali dál. Aby děti krmili rýžovým odvarem, jak Josefovi poradil jeho kamarád a&nbsp;bývalý spolumilicionář Honza. Co&nbsp;když se&nbsp;ale šeptanda nedostala až&nbsp;na&nbsp;venkov? Filipa bolí bledost mladých cestujících, bolí ho&nbsp;zbouraný gotický nebo možná románský domek a&nbsp;bolí ho&nbsp;i&nbsp;neúpravný a&nbsp;marný spěch dvou starých venkovských párů, které se&nbsp;zamotaly do&nbsp;šíleného labyrintu dělícího Trubařku od&nbsp;tramvajové zastávky.</span></p>
          <p class="chunk" data-nb-ref-number="32" data-nb-words="48" data-nb-chars="318"><span class="idea" data-nb-ref-number="32" id="idea32" data-nb-words="48" data-nb-chars="318">Totožnost jednoho ze&nbsp;dvou cizích dědků šourajících se&nbsp;za&nbsp;ženami v&nbsp;šátcích Filipův soucit nenarušuje. Filipa ani nenapadne, že&nbsp;by&nbsp;Křena mohl znát. V&nbsp;jeho dospělých očích je&nbsp;to&nbsp;obyčejný starý, politováníhodný venkovan. Motor autobusu naskočil a&nbsp;šofér řadí jedničku, protože přece nebude čekat na&nbsp;nějaké venkovské balíky.</span></p>
        </section>
        <section>
          <p class="chunk" data-nb-ref-number="33" data-nb-words="108" data-nb-chars="644"><span class="idea" data-nb-ref-number="33" id="idea33" data-nb-words="108" data-nb-chars="644">Lidka hledí na&nbsp;mírně stoupající, absolutně anonymní asfaltovou cestu ve&nbsp;Velkém Meziříčí. To&nbsp;přece není dálnice! Dálnice se&nbsp;pne vysoko nad zámkem, přes nejvyšší dálniční most země. Ani hluk řítících se&nbsp;aut a&nbsp;náklaďáků sem dolů nedoléhá. Proč sem proboha svou matku zavedl? Lidka nepoznává místo, na&nbsp;kterém stával její rodný dům a&nbsp;už nestojí. Hledí na&nbsp;Filipa a&nbsp;vidí v&nbsp;něm svého muže Přemysla. Filip doufá, že&nbsp;pohled na&nbsp;nic, které malebný domek s&nbsp;lipou a&nbsp;kamennou zahrádkou zastoupilo, jeho matku přesvědčí. O&nbsp;čem že&nbsp;ji&nbsp;má&nbsp;přesvědčit? Lidka kroutí hlavou a&nbsp;přemýšlí, proč ji&nbsp;zrovna sem zavedl ten člověk, kterého dobře zná, ke&nbsp;kterému cítí důvěru.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_044.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>