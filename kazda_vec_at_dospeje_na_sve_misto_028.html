<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="22/ Do světa">
    <meta name="apple-mobile-web-app-capable" content="yes">
    <title>22/ Do světa</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Sylvie Richterová: Každá věc ať dospěje na své místo">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Každá věc ať dospěje na své místo">
    <meta property="og:title" content="Každá věc ať dospěje na své místo">
    <meta property="og:type" content="book">
    <meta property="og:book:author" content="Sylvie Richterová">
    <meta property="twitter:title" content="Sylvie Richterová: Každá věc ať dospěje na své místo">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kazda_vec_at_dospeje_na_sve_misto_027.html">
    <link rel="next" href="./kazda_vec_at_dospeje_na_sve_misto_029.html">
    <meta name="nb-order" content="24">
    <link rel="self" href="kazda_vec_at_dospeje_na_sve_misto_028.html">
    <meta name="nb-identifier" content="richterova-kazda-vec-at-dospeje-na-sve-misto-976768d">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1513" data-nb-chars="9540">
    <nav role="doc-toc">
      <ul class="plain section">
        <li><a href="kazda_vec_at_dospeje_na_sve_misto_005.html">Citát</a></li>
        <li><a href="kazda_vec_at_dospeje_na_sve_misto_006.html">Předznamenání</a></li>
        <li><a href="kazda_vec_at_dospeje_na_sve_misto_007.html">1/ Zpětné zrcátko</a></li>
        <li><a href="kazda_vec_at_dospeje_na_sve_misto_008.html">2/ Oheň na Hádech</a></li>
        <li><a href="kazda_vec_at_dospeje_na_sve_misto_009.html">3/ Nebe–peklo–ráj</a></li>
        <li><a href="kazda_vec_at_dospeje_na_sve_misto_010.html">4/ Všude můžeme být doma, ale nemusíme</a></li>
        <li><a href="kazda_vec_at_dospeje_na_sve_misto_011.html">5/ Pozdější pokus o&nbsp;domov</a></li>
        <li><a href="kazda_vec_at_dospeje_na_sve_misto_012.html">6/ Otcové</a></li>
        <li><a href="kazda_vec_at_dospeje_na_sve_misto_013.html">7/ Zimní krajiny duše</a></li>
        <li><a href="kazda_vec_at_dospeje_na_sve_misto_014.html">8/ Mystérium ateistických Vánoc</a></li>
        <li><a href="kazda_vec_at_dospeje_na_sve_misto_015.html">9/ Noční světla, denní přízraky</a></li>
        <li><a href="kazda_vec_at_dospeje_na_sve_misto_016.html">10/ Pokusy o&nbsp;ráj</a></li>
        <li><a href="kazda_vec_at_dospeje_na_sve_misto_017.html">11/ Pokusy o&nbsp;dobro&nbsp;– průhledy I</a></li>
        <li><a href="kazda_vec_at_dospeje_na_sve_misto_018.html">12/ Kvásek na Otesánka (Vánoce II)</a></li>
        <li><a href="kazda_vec_at_dospeje_na_sve_misto_019.html">13/ Tady nikdo nestřílí</a></li>
        <li><a href="kazda_vec_at_dospeje_na_sve_misto_020.html">14/ Vyhnání z&nbsp;ráje</a></li>
        <li><a href="kazda_vec_at_dospeje_na_sve_misto_021.html">15/ Říše mrtvých</a></li>
        <li><a href="kazda_vec_at_dospeje_na_sve_misto_022.html">16/ Nezralé ovoce poznání</a></li>
        <li><a href="kazda_vec_at_dospeje_na_sve_misto_023.html">17/ Rekonstrukce: dobro a&nbsp;zlo</a></li>
        <li><a href="kazda_vec_at_dospeje_na_sve_misto_024.html">18/ Pokusy o&nbsp;dobro&nbsp;– průhledy II</a></li>
        <li><a href="kazda_vec_at_dospeje_na_sve_misto_025.html">19/ Pokusy o&nbsp;krásu, pokusy o&nbsp;svobodu</a></li>
        <li><a href="kazda_vec_at_dospeje_na_sve_misto_026.html">20/ Odkud jdeš, kam nepřicházíš</a></li>
        <li><a href="kazda_vec_at_dospeje_na_sve_misto_027.html">21/ Pokusy o&nbsp;svědomí</a></li>
        <li><a href="kazda_vec_at_dospeje_na_sve_misto_028.html">22/ Do světa</a></li>
        <li><a href="kazda_vec_at_dospeje_na_sve_misto_029.html">23/ Chceme světlo</a></li>
        <li><a href="kazda_vec_at_dospeje_na_sve_misto_030.html">24/ Kde jsi byl</a></li>
        <li><a href="kazda_vec_at_dospeje_na_sve_misto_031.html">25/ Lucie</a></li>
        <li><a href="kazda_vec_at_dospeje_na_sve_misto_032.html">26/ Tanky</a></li>
        <li><a href="kazda_vec_at_dospeje_na_sve_misto_033.html">27/ Probuzení jako sen</a></li>
        <li><a href="kazda_vec_at_dospeje_na_sve_misto_034.html">28/ Státní tajemství</a></li>
        <li><a href="kazda_vec_at_dospeje_na_sve_misto_035.html">29/ Jak jsme žili nežili</a></li>
        <li><a href="kazda_vec_at_dospeje_na_sve_misto_036.html">30/ Ještě pořád jdeš a&nbsp;nepřicházíš</a></li>
        <li><a href="kazda_vec_at_dospeje_na_sve_misto_037.html">31/ Cesty zoufalství</a></li>
        <li><a href="kazda_vec_at_dospeje_na_sve_misto_038.html">32/ Vědecký ateismus</a></li>
        <li><a href="kazda_vec_at_dospeje_na_sve_misto_039.html">33/ Roma a&nbsp;amor</a></li>
        <li><a href="kazda_vec_at_dospeje_na_sve_misto_040.html">34/ Nevrátíš se dvakrát do stejného domu</a></li>
        <li><a href="kazda_vec_at_dospeje_na_sve_misto_041.html">35/ Prach předků</a></li>
        <li><a href="kazda_vec_at_dospeje_na_sve_misto_042.html">36/ Prach náš</a></li>
        <li><a href="kazda_vec_at_dospeje_na_sve_misto_043.html">37/ Co trvá a&nbsp;co zaniká</a></li>
        <li><a href="kazda_vec_at_dospeje_na_sve_misto_044.html">38/ Závěry</a></li>
        <li><a href="kazda_vec_at_dospeje_na_sve_misto_045.html">39/ Marie z&nbsp;hlediska duše</a></li>
        <li><a href="kazda_vec_at_dospeje_na_sve_misto_046.html">40/ Pokusy o&nbsp;návrat</a></li>
        <li><a href="kazda_vec_at_dospeje_na_sve_misto_047.html">41/ Mezi řekami</a></li>
        <li><a href="kazda_vec_at_dospeje_na_sve_misto_048.html">42/ Oheň a&nbsp;paměť</a></li>
        <li><a href="kazda_vec_at_dospeje_na_sve_misto_049.html">43/ Janův definitivní návrat</a></li>
        <li><a href="kazda_vec_at_dospeje_na_sve_misto_050.html">44/ Každá věc ať dospěje na své místo</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_027.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="12"><span class="idea" data-nb-ref-number="1" id="idea1" data-nb-words="3" data-nb-chars="12">22/ Do&nbsp;světa</span></h1>
        <section>
          <p class="chunk" data-nb-ref-number="2" data-nb-words="114" data-nb-chars="656"><span class="idea" data-nb-ref-number="2" id="idea2" data-nb-words="114" data-nb-chars="656">Od&nbsp;Velemírovy pitvy se&nbsp;Kristýnka už&nbsp;na&nbsp;lékařské fakultě neobjevila. Rozhodla se&nbsp;zabývat lidmi živými a&nbsp;pokud možno hodnými, bude je&nbsp;hledat po&nbsp;celém světě, který přece někde musí být, daleko a&nbsp;třeba i&nbsp;blízko. Najde blízké duše a&nbsp;domluví se&nbsp;s&nbsp;nimi, jak pomáhat dětem v&nbsp;Africe a&nbsp;taky v&nbsp;Indii a&nbsp;v&nbsp;Latinské Americe a&nbsp;vlastně všude, i&nbsp;dospělým bude v&nbsp;případě potřeby pomáhat, a&nbsp;proto se&nbsp;naučí co&nbsp;nejvíc jazyků. Nebude chodit ani do&nbsp;blázince za&nbsp;matkou Lidkou každých čtrnáct dní, nejvýš jednou za&nbsp;měsíc, Filip na&nbsp;to&nbsp;bude muset stačit sám. Přijímací zkoušky na&nbsp;jazyky složila v&nbsp;Praze, protože hlavní město bylo v&nbsp;našem těsném státě jedinou reálně dostupnou dálkou.</span></p>
        </section>
        <section>
          <p class="chunk" data-nb-ref-number="3" data-nb-words="85" data-nb-chars="573"><span class="idea" data-nb-ref-number="3" id="idea3" data-nb-words="85" data-nb-chars="573">Na&nbsp;studentských kolejích žila řada podivuhodných osob, které přišly přes neproniknutelné hranice a&nbsp;jednou za&nbsp;ně&nbsp;zas odjedou. Kristýnka cizí studenty poznávala podle chůze a&nbsp;podle toho, jak nesli hlavu na&nbsp;ramenou: žasla nad nimi celým srdcem, stejně upřímně jako tenkrát na&nbsp;brněnském veletrhu, když se&nbsp;před ní&nbsp;zjevil plavný Tuareg, pouštní kočovník. V&nbsp;Praze nebyla černá pleť takovou vzácností jako v&nbsp;Brně, obzvlášť ne&nbsp;mezi vysokoškoláky. V&nbsp;menze Kristýnka napjatě sledovala neopakovatelné souhlásky afrických jazyků i&nbsp;podivné hrdelní zvuky arabštiny, měla pocit, že&nbsp;rozumí.</span></p>
          <p class="chunk" data-nb-ref-number="4" data-nb-words="202" data-nb-chars="1330"><span class="idea" data-nb-ref-number="4" id="idea4" data-nb-words="202" data-nb-chars="1330">Černí studenti v&nbsp;Praze nenosili barevné šaty ani řemínkové sandály, byli tu&nbsp;v&nbsp;roli učedníků socialistické budoucnosti, kterou měli po&nbsp;promoci importovat do&nbsp;třetího světa. Připravovali pro své země revoluci, zejména v&nbsp;Africe, nevěděli, že&nbsp;šťastná budoucnost, na&nbsp;kterou dostali stipendia, není jejich domovům souzena, a&nbsp;překypovali prapodivnou radostí. Kristýnka odposlouchávala jejich hlučné hovory a&nbsp;odpovídala na&nbsp;pozdravy, kterými ji&nbsp;radostně vítali, čím dál častěji. A&nbsp;protože na&nbsp;pozdravy odpovídala, začali ji&nbsp;zvát na&nbsp;taneční večery. Ukázalo se, že&nbsp;při rock and rollu s&nbsp;černými kolegy její nohy nepotřebují žádnou oporu, ani parkety sálu, vůbec nic, jako by&nbsp;prastaré šamanské síly vstupovaly z&nbsp;tanečníků do&nbsp;Kristýnčina pevného, půvabného těla, dědictví upracovaných generací z&nbsp;chudé Vysočiny. Bledé tváře udiveně sledovaly ten úkaz beztíže, černé se&nbsp;jen smály. Kristýnka si&nbsp;své stavy beztíže vysvětlit nedovedla, a&nbsp;kdyby občas při tanci nezahlédla nevěřícný pohled nějaké své známé, byla by&nbsp;si&nbsp;myslela, že&nbsp;se&nbsp;jí&nbsp;čarovné umění létat jen zdá. Za&nbsp;kamarády si&nbsp;zvolila hubeného vytáhlého pouštního jezdce z&nbsp;Mali jménem Silla, básníka klasicky krásných rysů z&nbsp;Rwandy, který si&nbsp;říkal Tomáš a&nbsp;psal česky docela pěkné básně, syna guinejského náčelníka nebo krále Dalaha, který si&nbsp;ji&nbsp;chtěl vzít za&nbsp;manželku, a&nbsp;Zariho, kterému zářily oči.</span></p>
          <p class="chunk" data-nb-ref-number="5" data-nb-words="48" data-nb-chars="300"><span class="idea" data-nb-ref-number="5" id="idea5" data-nb-words="48" data-nb-chars="300">Afričtí studenti byli ze&nbsp;světa, kde bylo pořád čemu se&nbsp;smát. Totiž, kde není třeba důvodů ke&nbsp;smíchu, kromě veselosti. To&nbsp;Kristýnka nejvíc potřebovala: bezdůvodně se&nbsp;smát smíchem, který není na&nbsp;škodu vážným věcem. Zari studoval klasickou evropskou hudbu a&nbsp;chystal se&nbsp;do&nbsp;Spojených států naučit se&nbsp;jazz.</span></p>
          <p class="chunk" data-nb-ref-number="6" data-nb-words="105" data-nb-chars="598"><span class="idea" data-nb-ref-number="6" id="idea6" data-nb-words="105" data-nb-chars="598">Kristýnka chodila ráno, v&nbsp;poledne i&nbsp;večer v&nbsp;dlouhé zelené sukni a&nbsp;v&nbsp;obrovském černém svetru po&nbsp;tatínkovi. Anna měla ten svetr uložený na&nbsp;dně skříně od&nbsp;té&nbsp;doby, co&nbsp;její syn Přemysl spadl z&nbsp;lešení. Nebo do&nbsp;něho na&nbsp;tom lešení někdo strčil? Černý vlněný svetr smotaný a&nbsp;zabalený v&nbsp;novinách vsunul babičce do&nbsp;tašky mladý zedník, který se&nbsp;zraněným Přemyslem jel do&nbsp;nemocnice a&nbsp;nespustil ho&nbsp;z&nbsp;očí, dokud do&nbsp;nemocničního sálu nevtrhli dva policajti a&nbsp;nevyhnali ven všechny, včetně lékařů. Jeden lékař prý se&nbsp;vyhnat nedal, později ho&nbsp;– snad za&nbsp;trest&nbsp;– poslali pracovat do&nbsp;blázince: to&nbsp;byl pan doktor Moudrý.</span></p>
          <p class="chunk" data-nb-ref-number="7" data-nb-words="134" data-nb-chars="818"><span class="idea" data-nb-ref-number="7" id="idea7" data-nb-words="134" data-nb-chars="818">Kristýnka si&nbsp;kolem krku motala dlouhou zelenou šerpu, jeden cíp padal přes svetr dozadu a&nbsp;druhý dopředu, nic výstřednějšího tenkrát nosit nemohla. V&nbsp;tramvaji večer slýchala syčivý šepot, který jí&nbsp;spílal do&nbsp;kurev, ne&nbsp;kvůli svetru, nýbrž kvůli veselým šamanům, kteří ji&nbsp;z&nbsp;tanečního večera doprovázeli na&nbsp;kolej, k&nbsp;hlavnímu vchodu. Adepti vědeckého komunismu nosili perfektní obleky koupené v&nbsp;západních obchodech a&nbsp;bylo jim jedno, že&nbsp;se&nbsp;mladí lidé už&nbsp;brzo začnou oblékat do&nbsp;barevných hadrů jako jejich afričtí předkové a&nbsp;že z&nbsp;nich budou děti květin. V&nbsp;Anglii, v&nbsp;Americe, nakonec i&nbsp;tak trochu v&nbsp;Praze. Jen já&nbsp;však vím, že&nbsp;úplně první dítě květin byla Kristýnka se&nbsp;svou dlouhou, hrubě tkanou zelenou sukní, v&nbsp;obrovském vytahaném svetru po&nbsp;Přemyslovi a&nbsp;s&nbsp;velkou červenou růží z&nbsp;hedvábí po&nbsp;babičce Anně, zapletenou ve&nbsp;vlasech.</span></p>
        </section>
        <section>
          <p class="chunk" data-nb-ref-number="8" data-nb-words="78" data-nb-chars="478"><span class="idea" data-nb-ref-number="8" id="idea8" data-nb-words="78" data-nb-chars="478">Když černí adepti vědeckého komunismu dostali stipendia do&nbsp;malé země v&nbsp;srdci Evropy, představovali si, že&nbsp;nebudou jezdit tramvají, nýbrž autem, protože v&nbsp;komunismu patří auta všem, jsou zaparkovaná na&nbsp;ulici, a&nbsp;kdo chce někam dojet, prostě nasedne a&nbsp;nastartuje. Dopraví se&nbsp;k&nbsp;cíli a&nbsp;zas auto pěkně přistaví k&nbsp;chodníku, aby jej mohl použít další cestující. Byla to&nbsp;pěkná představa, kterou si&nbsp;znovu a&nbsp;znovu připomínali, plácali při tom jeden druhého do&nbsp;dlaní a&nbsp;prohýbali se&nbsp;smíchem.</span></p>
          <p class="chunk" data-nb-ref-number="9" data-nb-words="120" data-nb-chars="808"><span class="idea" data-nb-ref-number="9" id="idea9" data-nb-words="120" data-nb-chars="808">Na&nbsp;kolejích měli afričtí studenti pokoje v&nbsp;jiné chodbě než čeští studenti, kteří také neměli volně k&nbsp;použití zaparkovaná auta, což je&nbsp;však vůbec neinspirovalo k&nbsp;tomu, aby se&nbsp;smáli a&nbsp;plácali do&nbsp;dlaní. Také netančili ve&nbsp;stavu beztíže a&nbsp;nejedli pálivá rýžová rizota prsty ze&nbsp;společného talíře. Kristýnka dostávala rýži od&nbsp;Afričanů na&nbsp;zvláštní talíř a&nbsp;s&nbsp;vidličkou, protože jíst elegantně rukama vyžaduje dlouhý cvik, nestačí talent. Tak cestovala africkým kontinentem na&nbsp;pražské studentské koleji a&nbsp;rychle se&nbsp;učila anglicky i&nbsp;francouzsky. Vděčně přijímala pestré projevy přátelství, jen nabídku na&nbsp;obsazení hlavní role ve&nbsp;filmu prince z&nbsp;Pobřeží slonoviny přijmout nedovedla. Ale moc ho&nbsp;neurazila, protože nebyl filmový režisér, nýbrž posluchač definitivní utopie, která se&nbsp;přednášela na&nbsp;společenskovědní fakultě.</span></p>
        </section>
        <section>
          <p class="chunk" data-nb-ref-number="10" data-nb-words="250" data-nb-chars="1511"><span class="idea" data-nb-ref-number="10" id="idea10" data-nb-words="250" data-nb-chars="1511">Zariho oči Kristýnka potkala v&nbsp;menze a&nbsp;srdce jí&nbsp;začalo tlouct, jako kdyby před ní&nbsp;stál anděl. Nebo mužský pro ni. Podíval se&nbsp;jí&nbsp;do&nbsp;očí, vybočil z&nbsp;proudu lidských těl ke&nbsp;stěně a&nbsp;zůstal pokojně stát. Kristýnka se&nbsp;zastavila na&nbsp;druhém břehu menzovní lidské řeky, ale nešikovně, takže do&nbsp;ní&nbsp;někdo vrazil. Couvla před spěchajícími a&nbsp;znovu se&nbsp;pohroužila do&nbsp;světla vysílaného tmavou postavou v&nbsp;hlučném sále. Zari už&nbsp;nestál u&nbsp;stěny, docházel právě k&nbsp;ní a&nbsp;usmíval se&nbsp;tiše a&nbsp;hřejivě, naplňoval prostor kolem sebe vlídnou silou. Vydali se&nbsp;bok po&nbsp;boku tmavou chodbou z&nbsp;menzy, potom městem a&nbsp;vzpomínkami, až&nbsp;došli do&nbsp;tajného bodu, kde se&nbsp;jejich životy propojovaly. Nevím, kde ten bod vyšel najevo, jestli někde v&nbsp;zákoutí Starého Města nebo pod kaštany na&nbsp;Kampě. Vesnice ve&nbsp;Rwandě, kde vyrostl, byla vypálená a&nbsp;několik jeho příbuzných přišlo o&nbsp;život při masakru, který Kristýnku bolel stejně jako smrt dědy Křišťála a&nbsp;otce Přemysla. Dvanáctiletý Zari vyběhl před napřažené pušky a&nbsp;zvedl ruce proti vrahům i&nbsp;proti Křenovi. A&nbsp;prohrál, protože ozbrojenci byli v&nbsp;přesile a&nbsp;on malý kluk. Zůstal kdesi ležet v&nbsp;bezvědomí, zatímco Kristýnka klopýtala s&nbsp;obličejem spoutaným babiččinou zástěrou. Nejkrutější scény tragédie tma spolkla, odcizila a&nbsp;zpronevěřila. Namísto rány pažbou a&nbsp;výstřelů měli oba před očima černotu. Copak dítě může mít vinu na&nbsp;tom, že&nbsp;rodiče někdo pokořil a&nbsp;zbil, řekl Zari Kristýnce. Copak si&nbsp;chlapec může vyčítat, že&nbsp;ztratil vědomí, když ho&nbsp;voják kopl do&nbsp;břicha, až&nbsp;odlétl kamsi do&nbsp;křoví, řekla Kristýnka Zarimu.</span></p>
          <p class="chunk" data-nb-ref-number="11" data-nb-words="43" data-nb-chars="265"><span class="idea" data-nb-ref-number="11" id="idea11" data-nb-words="43" data-nb-chars="265">Chodili spolu do&nbsp;noci při měkkém světle soucitu nekonečnými krajinami prožitých životů. Město k&nbsp;nim bylo tak laskavé, že&nbsp;došli bez nesnází až&nbsp;k&nbsp;čistému lůžku, kde světlo proměnili v&nbsp;teplo a&nbsp;něhu. Žádný indiskrétní člověk do&nbsp;jejich tajemství vstoupit nesměl a&nbsp;nesmí.</span></p>
          <p class="chunk" data-nb-ref-number="12" data-nb-words="72" data-nb-chars="498"><span class="idea" data-nb-ref-number="12" id="idea12" data-nb-words="72" data-nb-chars="498">Kristýnka přestala chodit na&nbsp;africké večeře a&nbsp;taky na&nbsp;bulharské, kubánské, řecké a&nbsp;indické, přestože všichni vařili pikantní jídla a&nbsp;tančili půvabně. A&nbsp;všichni byli na&nbsp;policejních seznamech, často na&nbsp;seznamech několika různých policií různých států a&nbsp;národností. Místo na&nbsp;taneční večery teď chodila se&nbsp;Zarim na&nbsp;koncerty a&nbsp;netušila, že&nbsp;její jméno už&nbsp;také figuruje v&nbsp;záznamech o&nbsp;rodinných, milostných, pohlavních, politických, studijních i&nbsp;finančních záležitostech cizinců a&nbsp;jejich domácích kontaktů.</span></p>
        </section>
        <section>
          <p class="chunk" data-nb-ref-number="13" data-nb-words="127" data-nb-chars="872"><span class="idea" data-nb-ref-number="13" id="idea13" data-nb-words="127" data-nb-chars="872">V&nbsp;Brně se&nbsp;zahraniční studenti scházeli v&nbsp;hospodách, včetně královopolské vinárny U&nbsp;Vaška; byli to&nbsp;posluchači vojenské akademie Antonína Zápotockého, kteří se&nbsp;na&nbsp;revoluci připravovali mnohem praktičtěji než studenti komunismu. Alkohol měli muslimsky zakázaný, ale rádi si&nbsp;popovídali, a&nbsp;tak jsem s&nbsp;Kristýnkou v&nbsp;poznávání světa aspoň částečně držel krok. Palestinec Habib mi&nbsp;po&nbsp;večerech podrobně vysvětlil rozdíly mezi guerillou, ozbrojeným povstáním a&nbsp;taktikou podzemní přípravy ozbrojené revoluce. Dozvěděl jsem se&nbsp;od&nbsp;něho, jak fungují samopaly a&nbsp;automatické pistole, jak vybuchuje semtex a&nbsp;jaké další zbraně naše země úspěšně exportuje do&nbsp;zemí třetího světa. Ve&nbsp;vinárně bylo rušno a&nbsp;možná i&nbsp;veselo, oknem jsem viděl přes ulici na&nbsp;slabě osvětlenou výlohu toho masného krámu, kde po&nbsp;válce zavraždili zákeřným jedovatým plynem značky pomluva starého bojovníka, pana Jehličku.</span></p>
          <p class="chunk" data-nb-ref-number="14" data-nb-words="95" data-nb-chars="576"><span class="idea" data-nb-ref-number="14" id="idea14" data-nb-words="95" data-nb-chars="576">Technicky kvalitní střelné zbraně české výroby toho večera kolovaly i&nbsp;v&nbsp;Římě, byla sobota a&nbsp;o&nbsp;víkendech provozovaly Rudé brigády i&nbsp;jiné bojové útvary v&nbsp;ulicích revoluci. Marie se&nbsp;Sofií prostály i&nbsp;tuto noc u&nbsp;okna v&nbsp;naději, že&nbsp;silou očí a&nbsp;smutného srdce přivedou geniálního chemika Jaromíra zpátky domů. Hřmot městské guerilly probudí Sofii z&nbsp;bdělého spánku na&nbsp;parapetu za&nbsp;záclonou a&nbsp;vnukne jí&nbsp;myšlenku, že&nbsp;za&nbsp;únosem jejího otce by&nbsp;mohly být tytéž zločinecké plány jako za&nbsp;městskou guerillou. Habib mlčky předpokládá, že&nbsp;se&nbsp;i&nbsp;já jednou budu podílet na&nbsp;nějakém spravedlivém boji.</span></p>
          <p class="chunk" data-nb-ref-number="15" data-nb-words="37" data-nb-chars="245"><span class="idea" data-nb-ref-number="15" id="idea15" data-nb-words="37" data-nb-chars="245">Habibovo vyprávění mě&nbsp;vyburcovalo, abych zvedl kotvy a&nbsp;napnul plachty. Trvalo devět měsíců, než jsem mohl poprvé vytáhnout drnčivou plechovou roletu párkařského stánku, a&nbsp;za tu&nbsp;dobu Praha postoupila vzhůru po&nbsp;spirále času o&nbsp;jednu velkou obrátku.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kazda_vec_at_dospeje_na_sve_misto_029.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>